<!DOCTYPE html PUBLIC "-//W3C//DTD XHTML 1.0 Transitional//EN"
   "http://www.w3.org/TR/xhtml1/DTD/xhtml1-transitional.dtd">
<html>

<head>
  <meta http-equiv="Content-Type" content="text/html; charset=UTF-8"/>
  <link href="/styles/simple.css" rel="stylesheet" type="text/css"/>
  <title>DEX - Mini-manual de moderare</title>
</head>

<body>
Pagina moderatorului -- mini-instrucţiuni.

<br/><br/>

<a name="definitionSearch"></a>
<b>Căutare definiţii</b> -- Puteţi folosi expresii regulate şi puteţi
filtra rezultatele după dată, stare (activă/temporară/ştearsă) şi
autor.<br/><br/>


<a name="lexemName"></a>
<b>Lexem :: Nume</b> -- Cuvântul-titlu. Accentul trebuie indicat chiar
şi pentru lexemele monosilabice, altfel paradigma nu va conţine deloc
accente. Indicaţi accentul prin apostrof ('a), nu îl includeţi în
caracter (á). Valoarea acestui câmp este folosită la căutări şi este
vizibilă public la afişarea flexiunilor unui cuvânt.<br/><br/>

<a name="lexemDescription"></a>
<b>Lexem :: Descriere</b> -- O scurtă explicaţie, vizibilă public,
care diferenţiază lexemele omonime. Pentru cuvintele fără omonime, ea
poate fi vidă.<br/><br/>

<a name="lexemIsLoc"></a>
<b>Lexem :: Inclus în LOC</b> -- <i>DEX online</i> menţine informaţii
despre lexemele acceptate în LOC (Lista Oficială de Cuvinte), document
folosit de Federaţia Română de Scrabble. Acest câmp este vizibil
pentru toţi moderatorii, dar nu poate fi modificat decât de către un
set restrâns de moderatori care au drept de gestiune a LOC.
<br/><br/>

<a name="lexemNoAccent"></a>
<b>Lexem :: Necesită accent</b> -- Majoritatea lexemelor necesită
accent. Excepţie fac cuvintele compuse, denumirile ştiinţifice de
animale şi plante, elementele de compunere etc. Pagina moderatorului
semnalează toate lexemele care nu au accent pentru a fi corectate. De
aceea, dacă un lexem nu are nevoie de accent, selectaţi "Nu" pentru ca
el să nu mai fie semnalat.
<br/><br/>

<a name="lexemComment"></a>
<b>Lexem :: Comentariu despre paradigmă</b> -- Dacă observaţi greşeli
în paradigma enumerată mai sus, notaţi-le în acest câmp şi ele vor fi
semnalate unui moderator cu drept de gestiune a LOC.
<br/><br/>

<a name="lexemClone"></a>
<b>Lexem :: Clonează</b> -- Acest buton creează un lexem aproape
identic cu cel în curs de editare. El va avea acelaşi nume şi aceleaşi
definiţii asociate. Descrierea noului lexem va fi prefixată cu
cuvântul <b>CLONĂ.</b> Clona va fi creată fără flexiuni (modelul de
flexionare temporar T1), chiar dacă lexemul original avea
flexiuni. Folosiţi clonarea pentru a sparge un lexem nediferenţiat în
două lexeme omonime. De exemplu, dacă iniţial toate definiţiile pentru
<i>episcop</i> sunt reunite într-un singur lexem, puteţi să clonaţi
acest lexem şi să adăugaţi descrierile "prelat" şi "aparat". Apoi
trebuie să asociaţi definiţiile în mod corect cu cele două
lexeme.<br/><br/>

<a name="lexemDelete"></a>
<b>Lexem :: Şterge</b> -- Acest buton şterge lexemul şi formele sale
flexionare şi disociază definiţiile asociate cu acest
lexem. Definiţiile în sine nu vor fi şterse, dar, dacă nu sunt
asociate cu niciun alt lexem, ele vor deveni "neasociate", ceea ce
înseamnă că nu vor fi niciodată afişate ca rezultat al unei
căutări. Probabil trebuie să vă asiguraţi că definiţiile respective
sunt asociate cu un alt lexem înainte de a-l şterge pe acesta.
<b>Notă:</b> Lexemele care sunt parte din LOC nu pot fi şterse, pentru
a preveni modificarea accidentală a LOC. Dacă sunteţi moderator cu
drept de gestiune a LOC, scoateţi întâi lexemul din LOC, după care îl
puteţi şterge.
<br/><br/>

<a name="lexemAssociateNew"></a>
<b>Lexem :: Asociere definiţie nouă</b> -- Tastaţi ID-ul definiţiei
pentru a o asocia cu acest lexem. Acest mecanism este greoi. Este
mai comod să vizitaţi pagina definiţiei pe care doriţi să o asociaţi
şi să adăugaţi acest lexem la lista ei de lexeme (deoarece în acel
caz puteţi căuta lexemul după nume).<br/><br/>

<a name="definitionAddLexem"></a>
<b>Definiţie :: Adaugă un lexem</b> -- O definiţie poate fi asociată
cu mai multe lexeme. De exemplu, există cuvinte omonime care se
declină la fel, iar dicţionarul ortografic le tratează pe toate într-o
singură definiţie. Este bine să asociem acea definiţie cu toate
lexemele relevante. Lexemele astfel adăugate nu vor fi salvate până nu
apăsaţi unul din butoanele "Acceptă" sau "Activează".<br/><br/>

<a name="definitionDelete"></a>

<b>Definiţie :: Starea ştearsă</b> -- Dacă treceţi o definiţie în
starea ştearsă, ea va fi automat disociată de orice
lexem. <b>Notă:</b> Din cauza unei limitări a sistemului, definiţia va
fi imposibil de găsit la o căutare ulterioară, tocmai din cauză că, la
ştergere, o disociem de orice lexem (iar căutarea se face după
lexem). Definiţia este încă disponibilă în panoul de pagini recent
vizitate.<br/><br/>

<a name="definitionComment"></a>
<b>Definiţie :: Comentariu</b> -- Dacă adăugaţi un comentariu, el va
fi afişat într-un subalineat al definiţiei. Folosiţi acest câmp pentru
a face adnotări pe marginea unei definiţii fără a altera forma
originală a definiţiei. Pentru a şterge un comentariu, ştergeţi tot
conţinutul acestui câmp.<br/><br/>

<a name="definitionRefresh"></a>
<b>Definiţie :: Reafişează</b> -- Tipăreşte definiţia şi comentariul
cu modificările făcute. Modificările sunt "virtuale", adică nu sunt
stocate şi în baza de date. Folosiţi acest buton de câte ori doriţi
pentru a vedea interactiv rezultatul modificărilor făcute.<br/><br/>

<a name="definitionActivate"></a>
<b>Definiţie :: Activează</b> -- Acest buton acceptă modificările
făcute şi, în plus, trece definiţia în starea activă. El este
echivalent cu trecerea manuală a definiţiei în starea activă şi este
oferit ca o scurtătură.<br/><br/>

<a name="modelEdit"></a>
<b>Model :: Editare</b> -- Aici puteţi edita exponentul ales pentru un
model şi formele pentru diversele flexiuni. Folosiţi accente unde
doriţi. Dacă o flexiune nu are forme, lăsaţi câmpul vid. Dacă o
flexiune are mai multe forme, separaţi-le prin virgulă (,). Tipul
modelului nu este editabil, dar numărul este (şi poate conţine şi alte
caractere în afară de cifre).<br/><br/>

<a name="modelClone"></a>
<b>Model :: Clonare</b> -- În loc să permitem crearea de la zero a
unui model nou, care probabil nu ar fi prea utilă, permitem clonarea
unui model deja existent. Noul model va avea aceleaşi inflexiuni,
acelaşi exponent şi (în cazul verbelor) acelaşi tip de participiu cu
modelul original. Trebuie să indicaţi doar un nou număr de
model. Opţional, puteţi alege lexemele etichetate cu modelul original
pe care doriţi să le migraţi la modelul-clonă.<br/><br/>

<a name="modelDelete"></a>
<b>Model :: Ştergere</b> -- Când ştergeţi un model, toate lexemele
etichetate cu acel model vor fi reetichetate cu modelul T1. (Vă va fi
prezentat un ecran de confirmare cu lista acestor lexeme). Probabil
este de dorit să reetichetaţi aceste lexeme cu modelele
corespunzătoare, astfel ca în momentul ştergerii modelul să nu mai
aibă niciun lexem.

</body></html>
