@CABALĂ @= interpretarea secretă a Bibliei de către evrei.
@CABALLEROS (@sau @HIDALGOS)@ = mica nobilime spaniolă din secolele XVI - XVII.
@CABANDHA (în mitologia hindusă)@ = monstru.
@CABANIŢĂ@ = @1.@ Mantie de catifea, cu guler de samur, pe care sultanul o oferea unui nou domn al Moldovei sau al Ţării Româneşti; @2.@ Uniformă pentru aprozi. în timpul domnului moldovean Radu Mihnea (1616 - 1619 şi 1623 - 1626), numit @"Radu cel Mare"@ de către Miron Costin, erau $"cu cabaniţă cu jder şi cu hulpi îmbrăcaţi aprozii".$
@CABOTIER@ = navă comercială, mică sau mijlocie, care navighează numai de-a lungul ţărmului.
@CABOTIN@ = vechi actor ambulant din Franţa.
@CABRIOLETĂ@ = @1.@ Trăsură cu două roţi, la care este înhămat un  singur cal; @2.@ Şaretă.
@CACIQUE (@sau @PAPAS)@ = @1.@ Denumire dată şefilor militari azteci în perioada anterioară şi în timpul cuceririi spaniole de la începutul secolului al XVI - lea; @2. @Persoană care conducea un vechi oraş aztec.
@CADENŢĂ@ = @1.@ Mişcare ritmică şi uniformă; @2.@ Numărul de lovituri pe care o armă de foc automată le poate trage într-un minut.
@CADIASCHERI@ = doi mari judecători militari din Imperiul Otoman: unul pentru partea europeană, şi celălalt pentru partea asiatică a imperiului.
@CADÍU@ = vechi judecător turc, a cărui sentinţă se numea @ilam@.
@CADRILATER@ = regiunea din sudul Dobrogei (fostele judeţe Durostor şi Caliacra) în suprafaţă de @7.668 km^2,@ care în perioada @1913 - 1940@ a făcut parte din Regatul României. La @7 septembrie 1940@ a intrat în componenţa Bulgariei. Atunci, în anul 1940, populaţia Cadrilaterului era de 406.000 de locuitori.
@CADÚC@ = @1.@ Act (document) care şi-a pierdut puterea legală, ca urmare a unui eveniment posterior redactării lui; @2.@ Ceva şubred.
@CADUCÉU (în mitologia greacă)@ = sceptru purtat de zeul Hermes. Avea formă de baston, înconjurat de doi şerpi. în vârf avea două aripioare.
@C. A. E. R. (Consiliul de Ajutor Economic Reciproc) @= organizaţie economică internaţională creată în ziua de @25 ianuarie 1949@ la Moscova de către U. R. S. S. împreună cu România, Bulgaria, Ungaria, Polonia şi Cehoslovacia. Ulterior au aderat Albania (februarie 1949), R. D. Germană (septembrie 1950) şi R. P. Mongolă (iulie 1962). Organizaţia a fost desfiinţată în ziua de @21 iulie 1991.@
@CAFAS@ = balcon în unele biserici ortodoxe, amenajat pentru cor.
@CAFEGI - BAŞĂ@ = mic dregător care îi aducea cafea domnului ţării, cu ocazia ceremoniilor.
@CAFEGÍU (@sau @CAHFEGÍU)@ = proprietarul unei cafenele.
@CAFFA@ = cetate la nordul Mării Negre, numită şi @Teodosia@.
@CAFTAN@ = haină scumpă oferită de sultan unui nou domn numit în Moldova sau în Ţara Românească. $"în anul 7224 $(1716)$ ghenarie 16, purces-au Mihai Vodă $(Racoviţă - n. n.) $den Ţarigrad cu a triia domnie $(în Moldova - n. n.)$, după ce au îmbrăcat caftan de domnie în dzua de Crăciun, la viziriul; iară pe urmă au luat şi cuca $(o căciulă de blană scumpă - n. n.)$ de la împăratul".$ (din $Cronica anonimă a Moldovei, 1661 - 1729$).
@CAGOULE@ = numele unei organizaţii fasciste din Franţa, creată în anul @1936.@
@CAGULĂ@ = parte a unei măşti folosită de militari pentru a fi protejaţi în caz de atac cu gaze toxice.
@CAI (@sau @CARE) DE BRANIŞTE @= obligaţia pe care o aveau ţăranii moldoveni în Evul Mediu de a căra fânul domnesc de la branişti până la grajdurile domneşti.
@CAI DE OLAC@ = obligaţia satelor de lângă drumurile principale de a înlocui caii obosiţi ai curierilor domneşti cu cai odihniţi, pentru ca aceştia să-şi continue drumul cu mare viteză.
@CAI îMPĂRĂTEŞTI @= obligaţia ţăranilor şi orăşenilor de a asigura cu cai trăsurile dregătorilor turci veniţi cu treburi în Ţările Române.
@CAÍC @ = mică ambarcaţiune cu vele. 
@CAÍD@ = guvernatorul unui oraş sau provincii musulmane din nordul Africii, care avea şi îndatoriri judecătoreşti.
@CAIMACAM@ = boier care ţinea locul domnului Moldovei sau al Ţării Româneşti când acesta lipsea din ţară, sau până când sultanul numea un domn nou.
@CAIMACAM - PAŞA@ = dregătorul care ţinea locul marelui vizir, când acesta pleca din Istanbul.
@CAIMEÁ@ = @1.@ Scrisoare oficială; @2.@ Memoriu.
@CAIUŞ@ = arcan cu care erau prinşi şi legaţi tinerii în trecut, pentru a fi trimişi la oaste. 
@CALABALâC@ = @1.@ Bagaje multe; @2.@ Catrafuse.
@CALANTÁRIU@ = calendar.
@CALATRAVA@ = ordin monahalo - cavaleresc organizat în Spania în anul @1158@, cu scopul apărării împotriva maurilor (arabilor).
@CALĂ@ = @1.@ Spaţiu într-o navă comercială în care sunt depozitate mărfuri pentru a fi transportate; @2.@ Magazie pe navă.
@CALâC@ = sabie.
@CALCAN@ = scut de apărare folosit în război de pedestraşul medieval.
@CALCEDON @= oraş de lângă Constantinopol (în Bitinia) unde în anul @451@ împăratul @Marcian@ a convocat al patrulea Sinod ecumenic. Au participat aproximativ 350 de episcopi, precum şi patru delegaţi din partea papei. Atunci au fost combătute două erezii: @Monofizitismul@ şi @Nestorianismul.@
@CALCULI@ = unitate fiscală în Transilvania în timpul stăpânirii austriece.
@CALD (în mitologia caldeenilor)@ = zeul Cerului.
@CALDARâMGÍU@ = muncitor care în trecut se ocupa cu pavarea străzilor.
@CALDÁRIU@ = încăpere într-o termă (baie romană), cu vane special amenajate pentru apă caldă.
@"CALE PRIMARE"@ = vizita pe care părinţii miresei moldovence o făceau fiicei lor în @ziua a treia@ de după nuntă. (Dimitrie Cantemir, $Descriptio Moldaviae$). Istoricul Manolachi Drăghici scria în anul 1857 că $"părinţii fetei tocmai a triea zi merge să-i vadă pe ginerile şi pe fiica lor, care astă vizită să chema cale primare pentru că în acel drum ori împărtăşă părinţii de cinste, sau de mare ruşine, dacă fiica lor să găsă păcătuită cu cineva înaintea cununiei".$
@CALEAP@ = o anumită cantitate de cânepă sau de lână care urmează a fi toarsă. în anul 1804, vătaful moşiei Fântânele din ţinutul Bacău a dat 10 lei la 25 de femei $"ce-au torsu câte doi calepi".$ (Arhivele Naţionale din Bacău, colecţia $Documente,$ P. IV/52). 
@CALEAŞCĂ@ = veche trăsură folosită de boieri la plimbare.
@CALEDONIA@ = numele vechi al Scoţiei.
@CALÉM@ = vechea denumire (din secolul al XVIII - lea) a cancelariei Divanului sau Logofeţiei din Ţările Române.
@CALEMCHÉRIU@ = denumirea unei stofe din care odinioară se confecţionau turbane şi anterie.
@CALEMGÍU@ = @1.@ Funcţionar într-o cancelarie de demult a Imperiului Otoman, Moldovei şi Ţării Româneşti; @2.@ Copist de documente.
@CALENDAR REPUBLICAN@ = calendar introdus în Republica Franceză la sfârşitul secolului al XVIII - lea. Ziua de @21 septembrie 1792@ era considerată ca zi de început a @anului 1.@
@CALENDARUL AZTECILOR@ = calendar format din @18 luni@, fiecare lună având @20 de zile@. Ultimele 5 zile din an se numeau @"nemonteni"@ şi erau considerate nefaste. @  @
@CALENDARUL GREGORIAN@ = sistem îmbunătăţit de împărţire a timpului, introdus de papa @Grigore al XIII - lea (1572 - 1585)@ în anul @1582@. Prin reforma calendaristică făcută de Iulius Caesar nu s-a ajuns la o concordanţă deplină între anul astronomic şi anul iulian, deoarece acesta din urmă a rămas mai lung decât celălalt cu 11 minute şi 14 secunde. Această neînsemnată diferenţă face ca în @128@ de ani iuliani să se ajungă la un avans de o zi a calendarului iulian faţă de anul astronomic. în secolul al XVI - lea s-a ajuns la concluzia că de la Sinodul de la @Niceea (325 d. Hr.)@ şi până atunci, anul iulian a ajuns a fi @în avans cu 10 zile@ faţă de anul astronomic. Din această cauză, papa Grigore al XIII - lea a numit o comisie de savanţi şi teologi, care să se ocupe de reforma calendaristică. Reforma a desfiinţat decalajul de 10 zile dintre anul astronomic şi anul iulian, ce se produsese în perioada @325 - 1582.@ Astfel, după ziua de @joi, 4 octombrie 1582, @a urmat @vineri, 15 octombrie.@ Totodată, s-a urmărit să se evite repetarea, în viitor, a diferenţei de o zi în timp de 128 de ani iuliani, fată de Soare. Pentru aceasta, s-a hotărât ca diferenţa de 3 zile, 2 ore, 53 de minute şi 20 de secunde dintre anul solar şi cel iulian în timp de patru secole, să fie eliminată numai în ce priveşte cele 3 zile, neglijându-se celelalte fracţiuni de timp. Anii seculari bisecţi, la care primele două cifre, exprimând secolul, nu se vor împărţi exact prin 4, vor rămâne consideraţi ani comuni de 365 de zile. în felul acesta, din secularii 1600, 1700, 1800 şi 1900, @numai 1600@ rămâne bisect, ceilalţi fiind ani comuni, căci 17, 18 şi 19 nu se împart exact prin 4. Calendarul gregorian, deşi superior celui iulian, nu este, totuşi, perfect, deoarece anul gregorian a rămas mai lung decât anul tropic solar cu 24 de secunde. Aceasta face ca în timp de aproximativ @3.500 de ani@, diferenţa să fie de @o zi@. Reforma gregoriană a fost adoptată în anul 1582 de trei ţări catolice: Italia, Spania şi Portugalia. în 1583 a fost adoptată de Franţa şi Germania (numai de catolici), iar în 1584 de Austria, Boemia şi cantoanele elveţiene. în unele ţări protestante - Germania, Danemarca, Norvegia - calendarul gregorian a pătruns abia după anul 1700, în Anglia în 1752, iar în Suedia, în 1753. Ţările ortodoxe din sud - estul Europei au acceptat reforma gregoriană abia la începutul secolului al XX - lea. 
@CALENDARUL IULIAN@ = calendar solar, introdus la Roma în ziua de @1 ianuarie 45 î. Hr.@ A fost realizat din porunca lui @Iulius Caesar,@ de la care şi-a luat şi numele. în această acţiune, Caesar a fost influenţat de astronomul @Sosigene@ din Alexandria. După trei ani comuni de 365 de zile urma al patrulea, cu @366@ de zile, numit @bisect@. în felul acesta era eliminată, în mare măsură, diferenţa de circa 6 ore dintre anul tropic (solar) şi anul civil (calendaristic). Ziua în plus a fost intercalată atunci @între 23 şi 24 februarie,@ adică @în a şasea zi înainte de Calendele lui Martie (1 Martie).@ Prin urmare, ziua în plus a devenit @"dies bis sextus",@ adică @"încă o dată a şasea zi",@ de unde şi denumirea anului de @"bis sextilis" ("an bisect").@ Mai târziu, după biruinţa Creştinismului, această zi bisectă a fost pusă la @sfârşitul lunii februarie (a 29 - a zi).@ 
@CALENDARUL LUNAR ARAB (@sau @MUSULMAN) @= calendar cu începutul la @16 iulie 622@, când profetul Mahomed a fost nevoit să plece din oraşul Mecca la Medina. Se bazează numai pe fazele Lunii, fără a ţine seama de mişcarea aparentă a Soarelui. Acest @calendar lunar pur@ a fost folosit de arabi şi de alte popoare de credinţă musulmană în Evul Mediu. La arabi, anul avea @354 de zile@ şi era împărţit în 12 luni lunare (lunaţii), lunile de 29 de zile alternând cu cele de 30 de zile. Există o neconcordanţă între anul lunar şi anul solar, deoarece primul este mai scurt cu 11 zile decât cel de-al doilea. Această diferenţă face ca în timp de 33 de ani lunari, lunile şi sărbătorile musulmane să se deplaseze prin toate anotimpurile. Deci, în timp de 33 de ani se produce o diferenţă de un an faţă de calendarul solar (sau de 3 ani, în timp de un secol). Aceasta face ca transformarea datelor din documentele medievale turceşti cu referire la Ţările Române în date conforme cu sistemul nostru de datare, să fie foarte dificilă.
@CALENDARUL LUNARO - SOLAR @= vechi calendar ce se baza pe mişcarea de revoluţie a Lunii şi pe mişcarea aparentă a Soarelui. Primii care au cunoscut calendarul lunar au fost @babilonienii,@ în urmă cu circa cinci milenii. Acest calendar a mai fost folosit şi de evrei, fenicieni şi cartaginezi. Vechii greci au folosit şi ei la început anul lunar de 354 de zile (29,5 X 12). Pentru a pune de acord acest calendar cu mişcarea aparentă a Soarelui, în secolul al VI - lea î. Hr. grecii au făcut ca 3 ani din fiecare grup de 8 ani să aibă câte 13 luni. Totuşi, prin aceasta nu s-a ajuns la o concordanţă deplină, deoarece după 160 de ani (adică 20 de cicluri de 8 ani), începutul anului civil întârzia cu o lună. în secolele următoare, învăţaţii greci au reuşit să îmbunătăţească acest calendar.
@CALFĂ@ = persoană tânără, care învăţa o meserie.
@CALGA@ = locţiitorul şi urmaşul la conducere al unui han tătar. în luna octombrie 1727,$ "Mengli Gherei era han al Crimeei, iar fratele său, Adăl Gherei, era calga".$ (din $Cronica Ghiculeştilor$).
@CALIBRU@ = @1.@ Diametrul interior al ţevii unui tun, pistol sau puşcă, precum şi diametrul glonţului sau proiectilului; @2.@ Masa unei bombe de aviaţie, care se exprimă în kilograme.
@"CALICII MĂRILOR"@ = denumire dată @piraţilor olandezi@ care în secolul al XVI - lea luptau pentru independenţa Ţărilor de Jos faţă de Spania.
@CALIF (@sau @PADIŞAH)@ = şef al califatului arab şi descendent al profetului Mahomed.
@CALIXTIN@ = curent moderat din timpul mişcării husite din Cehia (1419 - 1437). @Calixtinii@ cereau ca şi laicii, asemenea clericilor, să se poată împărtăşi cu pâine şi vin din @calix @(potir).
@CALLIOPE (în mitologia greacă) @= numele uneia dintre cele 9 muze. Era fiica lui Zeus şi a Mnemosinei, şi mama lui Orpheus. Această muză era inspiratoarea poeţilor.
@CALMâŞ@ = trib mongol din sudul Rusiei în epoca medievală (termen întâlnit în $Letopiseţul$ lui Ion Neculce).
@CALMENAC@ = un fel de şcoală în care erau pregătiţi preoţii azteci.
@CALÓ@ = călău.
@CALOFIL@ = persoană care iubeşte tot ce este frumos.
@CALÓTĂ@ = cupolă sau boltă semisferică, întâlnită mai ales în arhitectura religioasă. într-o biserică ortodoxă medievală, pe calota naosului este pictat Iisus Hristos @("Pantocrator")@ stând pe tron şi binecuvântând cu Evanghelia în mână, iar pe calota pronaosului este pictată Maica Domnului.
@CALPAC@ = căciulă mare, în formă de sferă sau de cilindru, purtată în trecut de domnii Ţărilor Române sau de marii boieri.
@CALPACCÍU@ = producător sau negustor de calpace.
@CALPACCIBAŞ@ = şeful unei bresle medievale de calpaccii.
@CALPĂ@ = monedă falsă.
@CALPULLI@ = organizare administrativă sub formă de trib în fosta societate aztecă de pe teritoriul Mexicului de azi.
@CALPUZAN@ = falsificator de bani, care în epoca medievală era foarte aspru pedepsit. De exemplu, legislaţia austriacă aplicată în Bucovina la sfârşitul secolului al XVIII - lea prevedea că $"făcătorii de bani buni sau răi, asupra acestora luarea averii şi arderea cu foc iaste hotărâtă".$ (Arhivele Naţionale din Suceava, $Colecţia Documente, $VII/6); $"Oricine va face bani minciunoşi, să zice oricine va fi capulzan, de va face bani răi în numele împăratului şi a domnului acelui loc, dintâi să i să tae capul, după aceea să-i arză trupul în foc, şi câte bucate va ave, toate să fie domneşti (...). Cela ce va văpsi vre un fel de bani, fiind de arame să arate că iaste de aur sau de argint, sau de va văpsi argintul să arate că iaste aur, să-l omoare". $(din $Pravila$ lui Vasile Lupu, 1646).
@CALPUZANLâC@ = fabricarea de monede false în epoca medievală.
@CALUL TROIAN@ = numele unui cal de lemn uriaş, cu ajutorul căruia, conform legendei, aheii au putut cuceri cetatea Troia în al 10 - lea an de asediu.
@CALUMET@ = lulea lungă, prin care fumează amerindienii din America de Nord.
@CALVÁRIU@ = termen prin care creştinii catolici denumesc crucile monumentale de lângă biserici, sau crucile puse la răspântii.
@CALVIN@ = adept al @$Calvinismului,$@ care este o doctrină religioasă protestantă creată de reformatorul francez @Jean Calvin (1509 - 1564).@ Ideile lui principale erau următoarele: Reîntoarcerea la Biserica simplă de la începutul Creştinismului; reducerea Sfintelor Taine doar la Botez şi Euharistie; unii oameni sunt @predestinaţi@ la fericire, iar alţii, la veşnică pedeapsă. Calvinismul, care mai este cunoscut şi sub denumirea de @Biserică Reformată,@ s-a răspândit în câteva ţări occidentale, precum şi în Transilvania, dar numai printre ungurii de acolo.
@CALYPSO (în mitologia greacă) @= nimfă din insula Ogygia, pe care a naufragiat Odysseus după Războiul Troian. îndrăgostindu-se de acesta, i-a promis nemurirea, dacă rămâne lângă ea. Odysseus a refuzat, deoarece dorea să se întoarcă în Ithaca. După 7 ani (sau 10, după altă variantă), Zeus i-a poruncit nimfei Calypso să-i permită călătoria spre Ithaca.
@CAMAIEU@ = pictură în care se foloseşte o singură culoare, dar în numeroase nuanţe.
@CAMARAD@ = @1.@ Coleg (tovarăş) de arme; @2.@ Prieten.
@CAMARILĂ@ = persoanele din anturajul unui monarh, pe care îl determină să ia decizii în favoarea lor. Acest termen a fost folosit pentru prima dată în timpul regelui Spaniei, @Ferdinand al VII - lea (1808; 1814 - 1833)@.
@CAMAXTLI (în mitologia aztecă)@ = zeul Destinului.
@CAMĂNĂ @= @1.@ Dare percepută de Domnie de la proprietarii de dughene. în secolul al XV - lea era plătită în pietre de ceară, iar în secolele următoare, în bani; @2.@ Măsură de greutate egală cu 1/5 dintr-o @majă@, deci cu 10 - 20 de kilograme.
@CAMĂTĂ@ = @dobândă@ foarte mare, primită de cămătarii de demult pentru banii împrumutaţi. Dintr-o @$samă$@ moldovenească din anul @1792@ rezultă că atunci camăta era de $"50 lei de pungă pe an".$ Tot acolo se mai menţiona că dobânda pe 8 luni era $"din zăce, unsprezăce lei".$ (Arhivele Naţionale din Bacău, $Colecţia de documente,$ III/76).
@CAMBUZĂ@ = magazie de alimente amenajată sub puntea unei nave.
@CAMELOT@ = negustor ambulant.
@CAMENAE (în mitologia romană)@ = nimfe.
@"CAMERA îNSTELATĂ"@ = denumirea unui organ de reprimare a adversarilor regilor englezi, creat în anul @1487.@
@CAMERLING@ = cardinal care deţine autoritatea Sfântului Scaun de la moartea unui papă şi până la alegerea următorului.
@CAMILAFCĂ@ = potcap acoperit cu un văl negru, pe care îl poartă călugării şi călugăriţele.
@CAMILAR@ = conducătorul unei caravane de cămile.
@CAMPAMENT@ = instalarea vremelnică pe câmp, în corturi, a unei unităţi militare.
@"CAMPANIA CEA LUNGĂ"@ = denumirea campaniei militare din toamna anului @1443@ purtată de @Iancu de Hunedoara @(ajutat de munteni) în sudul Dunării, împotriva turcilor. Atunci, oastea lui Iancu a obţinut @şase@ victorii.
@CAMPANIFORM@ = denumirea unui element decorativ în formă de clopot stilizat, întâlnit în arta bisericească medievală.
@CAMPANILĂ@ = clopotniţă construită lângă, sau pe o biserică, specifică arhitecturii italiene din secolele XI - XVI.
@CAMPUS UNIVERSITAR@ = ansamblu de construcţii (pentru învăţământ, cămine, cantine etc.) care aparţin unei (unor) instituţii de învăţământ superior şi care este amenajat pe acelaşi teren, fie în interiorul, fie în exteriorul unui oraş.
@CAMUFLÁ (a)@ = a ascunde, prin diferite mijloace, trupele şi materialele de război pentru a nu fi văzute de inamic.
@CANAAN (@sau @HANAAN, TORA, PĂMâNTUL FĂGĂDUINŢEI)@ = numele vechi al Palestinei şi al Feniciei, mai ales al regiunii din estul râului Iordan. Ţară a lui @Ham@, care era al doilea fiu al lui Noe, Canaanul a fost promis vechilor evrei după ce aceştia au ieşit din robia Egiptului.
@CANABAE@ = case romane modeste, construite în jurul castrelor militare.
@CANAF@ = ciucure de mătase aflat la capătul şnurului care lega sigiliul de un document medieval românesc.
@CANALUL DE SUEZ@ = canal navigabil pe teritoriul Egiptului, care uneşte Marea Mediterană cu Marea Roşie. Construit în perioada @1858 - 1869@ sub îndrumarea vicontelui francez @Ferdinand de Lesseps (1805 - 1894),@ are lungimea de 161 de kilometri, lăţimea de 120 - 150 de metri, şi adâncimea de 16,5 - 17 metri. Pe canal pot naviga vase de până la 150.000 de tone. Nu are ecluze. A fost naţionalizat de egipteni (de la englezi) în anul @1956,@ apoi închis pentru navigaţie în perioada 1967 - 1975, din cauza războiului dintre Israel şi Egipt. Este bine să se mai ştie că @prima încercare@ de construire a acestui canal s-a făcut în Antichitate, în timpul faraonului @Nechao (609 - 594 î. Hr.).@
@CANALUL DUNĂRE - MAREA NEAGRĂ@ = canal navigabil construit în perioada @1975 - 1984,@ care scurtează cu 400 de kilometri navigaţia spre portul Constanţa şi serveşte şi la irigarea a peste 200.000 de hectare din Dobrogea. Este lung de 64,2 kilometri şi adânc de 7 metri. Are ecluze la capete (la Cernavoda şi Agigea) şi îl traversează 7 poduri. în perioada @1984 - 1987@ s-a construit şi o derivaţie de 26,6 kilometri (Poarta Albă - Năvodari - Midia).
@CANALUL KIEL@ = canal care asigură legătura între Marea Nordului şi Marea Baltică, a cărui construcţie s-a termiat în vara anului @1895.@
@CANALUL PANAMÁ@ = canal navigabil care traversează istmul Panama, unind Oceanul Atlantic cu Oceanul Pacific. @S. U. A.@ au construit canalul în perioada @1904 - 1914,@ însă inaugurarea oficială s-a făcut în ziua de @12 iunie 1920.@ Canalul a fost traversat de primul vas oceanic în ziua de @ 15 august 1914.@ Costul construcţiei s-a ridicat la 366 milioane de dolari. Canalul este lung de 81,6 kilometri, lat de 150 de metri, şi adânc de 12,5 metri, având trei perechi de ecluze. Prin acest canal pot trece nave de până la 40.000 de tone.
@CANDIA@ = denumirea veche a insulei @Creta@ din Marea Mediterană.
@CANDILAPT@ = cleric inferior (eclesiarh, paraclisiarh) care la începutul Creştinismului aprindea candelele. Astăzi se numeşte @paraclisier@.
@CANEFÓRĂ@ = femeie tânără, care în Grecia şi Roma antică ducea pe cap un coş cu cele necesare sacrificiilor religioase.
@"CANON DE OBŞTE"@ = lege.
@CANONADĂ@ = foc de artilerie foarte puternic, executat în acelaşi timp de un număr mare de tunuri.
@CANONARH@ = călugăr într-o mănăstire ortodoxă. Are în grijă slujbele religioase la strană.
@CANONIERĂ@ = mică navă militară, folosită la luptele de pe fluvii sau de lângă ţărmul mării.
@CANTARELLA@ = otravă folosită în Italia medievală pentru uciderea adversarilor politici.
@CANTARGÍU (@sau @CANTARAGIU)@ = @1.@ Slujbaş care în trecut cântărea diferite mărfuri. Dintr-un document cu data de 24 mai 1819 rezultă că un cantaragiu de sare de la Târgu Ocna primea o leafă lunară de 10 lei, faţă de numai 8 lei cât primea un $"păzitor".$ (Arhivele Naţionale din Iaşi, fond $Documente$, P. 74/21); @2.@ Persoană care în Moldova medievală obţinea prin arendă dreptul exclusiv de a folosi cântare în iarmaroace şi târguri.
@CANTOR@ = dascăl de biserică.
@CANTORĂ@ = cancelarie.
@CAP@ = @1. Capitol@ dintr-o carte veche; @2.@ Comandant suprem al armatei. Regele $"este capul puterii armate". $($Constituţia României$ din 29 martie 1923, Titlul III, Cap. II, Secţiunea I, Art. 88). Regele $"este capul oştirii". $($Constituţia României$ din 27 februarie 1938, Titlul III, Cap. I, Art. 46).$ $
@CAPAN (@sau @KAPAN)@ = @1.@ Piaţă; @2.@ Târg; @3.@ Cântar mare; @4.@ Depozit de mărfuri; @5.@ Mare negustor din Imperiul Otoman.
@CAPAN îMPĂRĂTESC@ = depozit de alimente în Imperiul Otoman. 
@CAPANLâI (@sau @KAPANGÍI)@ = negustori turci care cumpărau produse alimentare din Moldova şi Ţara Românească pentru a aproviziona Istanbulul şi cetăţile dunărene stăpânite de sultan.
@CAPĂ@ = acţiunea de poziţionare a navei, pentru a putea naviga în condiţii nefavorabile.
@CAP DE BOUR@ = numele @primelor@ mărci poştale (timbre) româneşti din Moldova @(1858),@ din Principatele Unite @(1862)@ şi din România @(1864).@ Sunt considerate între cele mai vechi şi mai valoroase din lume.
@CAPEGÍU (@sau @CAPIGÍU, CAPUGÍU)@ = portarul (uşierul) seraiului (palatului) sultanului. în anul 1592, fiind mazilit la sfârşitul primei sale domnii în Moldova, pe Aron Tiranul $"l-au timpinat capigii împărăteşti, viind ca să-l ia din scaun şi să-l ducă la împărăţie". $(Grigore Ureche, $Letopiseţul$).
@CAPELAN @= preot care slujea într-o capelă catolică.
@CAPELĂ@ = @1.@ Mică biserică catolică; @2.@ Şapcă cu cozoroc ce face parte din uniforma unor militari.
@CAPELINA@ = coif de metal care acoperea şi ceafa ostaşului medieval.
@CAPELMAISTRU@ = dirijorul unei orchestre sau al unei fanfare militare.
@CAPERĂ@ = boboc al caperului, care era folosit drept condiment. în anul 1815 vornicul moldovean Vasile Roset a cumpărat două ocale de capere cu suma de 4 lei şi 60 de bani. (Arhivele Naţionale din Iaşi, fond $Documente, $P. 258/56, p. 1). Mai târziu, în 1826, cantitatea de $"100 dram(uri) caperi"$ (circa 320 de grame) se vindea în Moldova cu 38 de parale (Arhivele Naţionale din Iaşi, fond $Documente,$ P. 255/53), sumă egală cu preţul de atunci a 3 pui de găină. $(Ibidem).$
@CAPIGI - BAŞĂ (@sau @CAPUGI - BAŞĂ)@ = @1.@ Şeful capugiilor; @2.@ Trimisul sultanului în Moldova sau în Ţara Românească pentru a instala sau a mazili un domn. în anul 1632 $"au trimis împăratul capigi - başa, cu barat împărătescu, de i-au dat domniia ţării $(lui Matei Basarab, domnul Ţării Româneşti, 1632 - 1654, n. n.)$, aducându-i caftan, buzdugan, după obicei". $(Radu Popescu, $Istoriile domnilor Ţărâi Rumâneşti$). în anul 1714, $"ducându-l pe Basarab Vodă $(Constantin Brâncoveanu - n. n.) $la Constantinopol, capugi - başa, care-l mazilise, l-a băgat în închisoarea celor Şapte Turnuri, anume Edicule, împreună cu toată casa lui". $(din $Cronica Ghiculeştilor$). Mai târziu, în anul 1763 Poarta Otomană $"au orânduit şi doi capigi - başi ca să ducă căftanile domnilor, însă unul la Moldova şi altul la Bucureşti". $(Pseudo - Enache Kogălniceanu, $Letopiseţul$); @3. @Trimisul sultanului pentru a încasa haraciul anual dintr-o ţară românească. $"în martie $(1664, n. n.)$ a sosit în ţară $(în Transilvania, n. n.)$ un capugibaşî pentru a cere plata birului ţării". $(Georg Kraus,$ Cronica Transilvaniei$).
@CAPI - OGLAN (@sau @OLAN)@ = sol trimis din Istanbul spre Moldova sau Ţara Românească de către un nou domn numit de sultan, pentru a anunţa apropiata lui sosire la Iaşi sau la Bucureşti.
@CÁPIŞTE@ = @1.@ Altar păgân; @2.@ Templu primitiv, amenajat în aer liber.
@CAPITLU@ = instituţie care conducea activitatea unei biserici sau mănăstiri catolice. A fost organizată în @secolul al VIII - lea d. Hr.,@ iar în secolele XII - XIII s-a generalizat în toată Europa catolică.
@CAPITOLINUS@ = nume purtat de zeul Iupiter, deoarece i se construise un templu pe colina Capitoliu.
@CAPITÓLIU@ = deal din Roma antică, pe care s-au construit templele zeilor principali Iupiter, Iunona şi Minerva $("Triada Capitolină")$.
@CAPITULANT@ = ostaş care capitulează în faţa inamicului.
@CAPITULARD@ = persoană care capitulează uşor.
@CAPITULARE NECONDIŢIONATĂ@ = formă a capitulării folosită în secolul al XX - lea, potrivit căreia, forţele care încetează lupta trebuie să se predea învingătorului fără dreptul de a pune vreo condiţie. De exemplu, capitularea necondiţionată a Germaniei în luna mai 1945.
@CAPITULAŢII@ = tratate medievale încheiate între Imperiul Otoman şi Ţările Române, conţinând obligaţii reciproce. Unii istorici susţin că au existat două capitulaţii cu Ţara Românească, în @1393@ şi @1460,@ şi tot două cu Ţara Moldovei, în @1511@ şi @1529@ ( rev. $Magazin istoric$ din luna martie 1975, p. 33 - 36). Alţi istorici neagă existenţa capitulaţiilor. De exemplu, @Constantin Giurescu@ scria în anul @1908@ că $"închinarea Moldovei la turci sub Bogdan, de care vorbeşte tradiţiunea, nu se adevereşte deci prin documente, şi ea trebuie definitiv înlăturată din faptele istorice".$ Imperiul Otoman a mai acordat capitulaţii Franţei (1569), Angliei (1580), Olandei (1612), Austriei (1615), Prusiei (1761) şi Rusiei (1774).
@CAPLAN@ = ostaş turc ce purta pe cap un turban din piele de tigru.
@CAPLAN - PAŞĂ@ = comandant al ostaşilor caplani. Uneori, acesta aducea firmanul de mazilire a unui domn din Moldova sau din Ţara Românească. $"Dacă au mazilitu caplanu paşa pre Dumitraşcu Vodă la Ţuţora $(în anul 1675, n. n.)$, au venitu domnu ţerei Antonie Rusetu. Era grecu ţarigrădeanu". $(Nicolae Muste, $Letopiseţul$).$ $
@CAPORAL@ = grad militar care urmează celui de soldat fruntaş şi este urmat de cel de sergent.
@CAPSARIUS@ = sclavi care îi duceau la şcoală pe copiii stăpânilor romani.
@CAPSĂ@ = dispozitiv care conţine materie explozivă şi este situat în partea posterioară a unui cartuş.
@CAPTIVITATEA (@sau @ROBIA) DIN BABILON@ = Cele două deportări ale evreilor în Babilon: prima în anul @721 î. Hr.@ (triburile din nord), a doua în perioada @606 - 586 î. Hr.,@ când au fost strămutaţi de Nabucodonosor. Robia israeliţilor a luat sfârşit în anul @538 î. Hr.,@ când Babilonul a fost cucerit de Cirus, regele Persiei.
@CAPTURĂ@ = bunuri luate ca @pradă de război@ după ocuparea unui teritoriu de la inamic.
@CAPUCHEHAIE (@sau @CAPICHEHAIE) @= reprezentantul Moldovei sau al Ţării Româneşti la Istanbul, în timpul dominaţiei politice otomane. înainte de a domni în Moldova, Dumitraşcu Cantacuzino (1673; 1674 - 1675; 1684 - 1685) $"au fostu capi-kihaie la Petriceico Vodă". $(Nicolae Muste, $Letopiseţul$).
@CAPUCIN@ = călugăr care făcea parte din ordinul franciscan auster fondat în anul @1526@ de @Matteo da Bascio.@ Numele vine de la capişonul (it.@ cappucino@) pe care îl purta călugărul.  
@CAPUDAN - PAŞA @= mare amiral în flota otomană. în anul 1730, sultanul Mahmud I (1730 - 1754) $"a dat poruncă lui capudan - paşa să pregătească un oarecare număr de levenţi înarmaţi, precum şi lui bostangi - başa să înarmeze pe bostangii ...". $(din $Cronica Ghiculeştilor$).
@CAPUSî (@sau @PAŞE CAPSî) @= reşedinţa marelui vizir turc din Istanbul.
@CAR DE LUPTĂ@ = denumirea veche a tancului.
@CARABINĂ@ = puşcă scurtă, automată, din dotarea armatelor moderne.
@CARACULAC@ = funcţionar ataşat pe lângă marele vizir sau pe lângă chehaia vizirului.
@CARAGROS@ = monedă de argint turcească. în secolul al XVIII - lea a circulat şi în Ţările Române. A existat şi un @caragros nemţesc.@
@CARAIMAN@ = nume pe care şi l-a luat principele Carol (viitorul rege Carol al II - lea) în ziua de @12 decembrie 1925,@ când a renunţat pentru a treia oară de a fi moştenitorul tronului României.
@CARAOLAN@ = negru.
@CARAT@ = unitate de măsură pentru diamant, aur şi argint, care cântăreşte 205,3 miligrame. Caratele pentru aur reprezintă părţile de aur curat din 24.
@CARAULĂ (@sau @CARAÚL, CALAÚR)@ = @1.@ Santinelă militară; @2.@ Om care păzea ceva în epoca medievală. La punctul 4 al unui document moldovenesc de la sfârşitul secolului al XVIII - lea privitor la $"vânzarea slujbei vămii"$ se preciza că $"dacă să va găsi cu cale, să să cei de unde să cade, ca să să pue caraul la vama din Eşi, pentru paza mărfii". $(Arhivele Naţionale din Bacău, colecţia $Documente,$ P. VI/151). 
@CARAVANSERAI@ = han oriental, unde poposeau caravanele de negustori.
@CARAVELĂ@ = velier cu 3 - 4 catarge şi cu suprastructura mai înaltă la pupa şi prora. A fost folosită în secolele XV - XVI la marile descoperiri geografice.
@CARBOAVĂ @= @1.@ Monedă rusească de demult, care a circulat şi în Moldova şi Ţara Românească; @2.@ Rublă. Pe un ostaş rus bătrân, şefii lui $"l-au slobozit din oaste cu arme cu tot, să se ducă unde a vrea, dându-i şi două carboave de cheltuială".$ (Ion Creangă, $Ivan Turbincă$).
@CARCERĂ@ = închisoare într-o unitate militară.
@"CARE DE OASTE"@ = obligaţie a domnilor Moldovei şi Ţării Româneşti de a asigura care de transport pentru nevoile armatei otomane în secolele XVII - XVIII.
@CARE MOCĂNEŞTI@ = care de transportat peşte în epoca medievală, trase de 6 boi.
@CARETAŞ@ = persoană care făcea ori vindea carete.
@CARETĂ@ = veche trăsură de lux, acoperită.
@CARGAS@ = măsură de greutate folosită de aztecii din Mexic până la cucerirea spaniolă din secolul al XVI - lea. Era egală cu greutatea pe care un aztec o putea duce în spinare.
@CARGOBOT (@sau @CARGOU)@ = navă comercială care transportă mărfuri pe distanţe mari.
@CARIATIDE@ = sculpturi feminine în poziţie verticală, care susţin acoperişul unui edificiu în locul coloanelor. Sculpturile masculine cu acelaşi rol se numesc @atlanţi.@
@CARIC@ = încărcătură pe o corabie.
@CARIERISM@ = tendinţă de a parveni în viaţă, folosind orice fel de mijloace.
@CARIPIŢI (@sau @CARIPI)@ = @1. @Ostaşi turci din epoca medievală; @2.@ Ieniceri care formau garda sultanului turc.
@CARLINGĂ@ = parte a avionului unde se află pilotul şi aparatele de comandă necesare zborului.
@CARMANGERIE@ = @1.@ Măcelărie; @2.@ Abator; @3.@ Meserniţă.
@CARMELIŢI@ = ordin călugăresc înfiinţat în Palestina de cruciatul @Bertold din Calabria@ pe la @mijlocul secolului al XII - lea.@ Membrii ordinului trăiau solitar pe @Muntele Carmel@. Ordinul a fost mutat în Europa în anul @1245.@ în @1562@ a fost reorganizat în Spania de către @Thereza d' Avila@ şi @Jean de la Croix.@
@CARMEN@ = poezie de dragoste (în Imperiul Roman).
@CARNA (în mitologia romană)@ = zeiţa Sănătăţii, protectoare a organelor interne ale corpului omenesc.
@CARNUS (în mitologia greacă)@ = preot căruia zeul Apollo i-a dat puterea profeţiei.
@CARÓN @sau@ CHARÓN (în mitologia greacă)@ = bătrânul barcagiu al Infernului care trecea sufletele morţilor pe malul celălalt al Styxului, primind de la acestea câte o monedă @(obol).@
@CARONADĂ@ = tun cu ţeava scurtă, amplasat pe vechile corăbii de război.
@CARPÁTOS@ = numele antic al Munţilor Carpaţi.
@CART@ = serviciu permanent făcut în schimburi la bordul unei nave de către membrii echipajului.
@"CARTA ATLANTICULUI"@ = document anglo - american pe care l-au semnat Churchill şi Roosevelt în insulele Newfoudland din Oceanul Atlantic, pe nava $Prince of Wales,$ la întrevederea lor din @10 - 14 august 1941.@ Prevedea: dreptul popoarelor de a-şi alege forma de guvernământ; colaborare economică; dezarmare internaţională. La această @Cartă@ a aderat şi @U. R. S. S.@ în ziua de @24 septembrie 1941.@
@CARTA ORGANIZAŢIEI NAŢIUNILOR UNITE@ = document de mare importanţă, adoptat la @San Francisco@ în ziua de @26 iunie 1945@ de 282 de reprezentanţi din 50 de ţări ale lumii. $Carta$ cuprindea @111 articole@ (intrate în vigoare la @24 octombrie 1945@). în $Art. 1$ din$ Cap. I$ se preciza că $"Scopurile Organizaţiei Naţiunilor Unite sunt următoarele: $@1.@ $Să menţină pacea şi securitatea internaţională şi, în acest scop, să ia măsuri colective eficace pentru prevenirea şi înlăturarea ameninţărilor împotriva păcii şi pentru reprimarea oricăror acte de agresiune sau altor violări ale păcii, şi să înfăptuiască, prin mijloace paşnice şi în conformitate cu principiile justiţiei şi dreptului internaţional, aplanarea ori rezolvarea diferendelor sau situaţiilor cu caracter internaţional care ar duce la o violare a păcii".$ România este membră a O. N. U. din anul @1955.@ 
@CARTE@ = @1.@ Scrisoare. $"Iară Dumitraşco Vodă $(Dimitrie Cantemir, 1710 - 1711, n. n.) $au şi început a scrie cărţile sale pe la toate ţinuturile, dându ştire (...) cumu este domnu vecinic Ţărâlor Moldovei". $(Nicolae Costin, $Letopiseţul$); @2.@ Hrisov. La sfârşitul unui hrisov moldovenesc din 5 mai 1735, domnul Constantin Mavrocordat hotăra: $"Şi nimi altul să nu se amestece piste această carte a domniei mele". $(Arhivele Naţionale din Iaşi, fond $Documente,$ P. 791, f. 75 - 76);$ $@3. @Hotărâre judecătorească; @4.@ Cod de legi (de exemplu, $Carte românească de învăţătură, 1646$).$ $ 
@CARTE DE BLESTEM@ = scrisoare prin care arhiereul obliga o persoană sau mai multe să jure că spun adevărul într-o anumită chestiune, ameninţându-i pe mincinoşi cu @anatema.@ O @Carte de blestem@ din @1 mai 1806@ a mitropolitului @Veniamin Costachi@ al Moldovei era adresată stăpânilor de atunci ai satelor Dămileni şi Cristineşti din ţinutul Dorohoi, care de multă vreme se judecau la Iaşi pentru hotarul dintre cele două sate şi moşii. Mitropolitul îi sfătuia $"ca, în frica lui Dumnezeu, să mărturisească dânşii tot adevărul pe undi au fost petrile hotară (...), căci orişicare, cu hatăr, sau locomindu-să la ceva, vor tăgădui adevărul cu nedreptate şi nu vor voi a mărturisi toată ştiinţa ce vor fi având în frica lui Dumnezeu, pe toţi, unii ca acei, zicem că de viiaţa lor, de osteneala lor, de sudorile lor, de chiverniselile lor, şi dobitoacele lor, parte să nu aibă, ci ca fumul şi ca praful cel din drum toate să fii întru pierzare şi peire de toate ale lor celi văzute (...)".$ (Arhivele Naţionale din Iaşi, fond $Documente,$ P. 791, fila 99). 
@CARTE DE JUDECATĂ@ = hotărâre pronunţată în trecut de către o Judecătorie de Ocol.
@CARTE DE PROTECŢIE@ = document eliberat sudiţilor de către consulii străini din Iaşi şi Bucureşti în secolele XVIII - XIX, pentru ca aceştia să beneficieze de anumite privilegii.
@"CARTE GOSPOD" (@adică@ "DOMNEASCĂ")@ = @1.@ Document prin care domnul ţării numea o comisie de boieri hotarnici pentru a fixa corect hotarele unei moşii; @2.@ împuternicire scrisă dată de domn unui boier pentru a strânge o anumită dare. în Arhivele Naţionale din Bacău ($Colecţia de documente, $P. II/84) se păstrează o asemenea $Carte$, având următorul conţinut: $"Noi, Grigorie Ioan Calimah voievod, bojiiu milostiiu gospodar zemli Moldavscoi, dat-am cartea domniei mele cinstit şi credincios boieriul domniei mele, dumnealui Vasăle Rosăt hatman, şi pe cine va triimite, să fie volnic cu cartea domniei mele a lua şi a strânge tot uşuru de pe moşiile dumnealui (...), după cum au luat şi într-alţi ani, deci, după carte domniei mele, să strângă tot uşuru de pe moşiile dumnealui, neavând nici o împiedecare de cătră uşurgii. Aceasta poroncim. 1767, iulie 24".$ 
@CARTEZIANISM@ = doctrină filozofică aparţinând lui @René Descartes @(sau @Cartesius,@ după numele latinizat). La baza ei stau raţionalismul, dualismul şi mecanicismul.
@CÁRTNIC@ = @1.@ Militar de serviciu (de cart) pe o navă; @2.@ Grad militar în marină, corespunzător celui de caporal.
@CARTOFLE@ = cartofi. în anul 1857 istoricul moldovean Manolachi Drăghici scria că $"în domnia lui Calimah $(Scarlat Callimachi, 1812 - 1819, n. n.)$ s-au adus cartoflele în ţară $(adică în Moldova - n. n.) $din Transilvania".$
@CARTOGRAFIE@ = disciplină care se ocupă de modul de întocmire a hărţilor geografice.
@CARTUŞ@ = ansamblu ce cuprinde un tub de metal sau de carton, un glonţ sau multe alice, o încărcătură explozibilă şi o capsă.
@CARTUŞIERĂ@ = cutie mică din piele, prinsă în partea din faţă a centurii soldatului, în care acesta îşi ţine cartuşele.
@CARVAKA@ = doctrină filozofică indiană care nu recunoaşte autoritatea @Vedelor,@ nici existenţa lui Dumnezeu, a sufletului, sau a vieţii de după moarte.
@CARVASARÁ@ = Casa Vămilor (în epoca medievală).
@CASA ALBĂ@ = reşedinţa din Washington a preşedinţilor S. U. A.  A fost construită după planul arhitectului @James Hoban @în perioada @1814 - 1817.@
@CASA APELOR@ = instituţie moldovenească ce avea grijă de întreţinerea conductelor de apă potabilă din Iaşi, care fuseseră instalate în timpul celei de-a doua domnii a lui Grigore al II - lea Ghica (1739 - 1741).
@CASA MENZILULUI@ = Instituţia poştei şi a transportului de călători în epoca medievală românească. A fost reorganizată în anul @1814.@ în Moldova era condusă de un @nazir @(după anul 1818 de un @hatman al Menzilurilor@), iar în Ţara Românească, de un @hatman.@
@CASA POPORULUI (@azi, @PALATUL PARLAMENTULUI)@ = edificiu uriaş, construit în Bucureşti în perioada @1984 - 1989@ după planurile unor arhitecţi coordonaţi de @Anca Petrescu.@ Ocupă o suprafaţă de @64.800 @de @m^2. @(adică 6,48 hectare). Lungimea faţadei măsoară 270 m., lăţimea 240 m., iar înălţimea, 84 m. Toate sălile de conferinţe, saloanele, birourile etc. au împreună o suprafaţă de @265.000 de m ^2.@ Ca dimensiuni este a doua construcţie din lume, după Pentagon.  
@CASA RĂSURILOR@ = instituţie medievală românească ce administra un fond numit @răsură,@ din care erau plătiţi cu leafă slujbaşii Statului.
@CASA RURALĂ@ = instituţie românească înfiinţată printr-o lege din @4/17 aprilie1908@ cu scopul de a cumpăra moşii, a le parcela în loturi de câte 5 hectare şi a le vinde apoi ţăranilor.
@CASA ŞCOALELOR@ = veche instituţie care avea în grijă construirea de noi şcoli primare în România şi dotarea acestora cu material didactic. A funcţionat în perioada @1896 - 1948.@ în anul @1908@ s-a înfiinţat @Editura Casa Şcoalelor.@
@CASABÁ@ = denumirea veche a satului turcesc. în timpul celei de-a treia domnii în Moldova, Constantin Mavrocordat (1748 - 1749), dorind să-i scoată pe negustorii lazi din ţară, a primit de la sultan un hatihumaium care a fost citit $"pin toate casabalele".$ (Pseudo - Enache Kogălniceanu, $Letopiseţul$). Din aceeaşi cronică aflăm că în anul 1771, în timpul unui război ruso - turc, $"vizirul s-au aşădzat cu şidere la o casaba ce să cheamă Şumla".$
@CASAP - BAŞA @= @1.@ Dregător ce răspundea de aprovizionarea cu carne a armatei otomane; @2.@ Vătaful măcelarilor din oraşul Istanbul.
@CASĂ DE SCHIMB@ = unitate economică ce se ocupă cu vânzarea şi cumpărarea de valută. 
@CASCĂ@ = coif de metal purtat în război de soldaţi, pentru a-şi proteja capul.
@CASCHETĂ@ = şapcă militară cu cozoroc şi cu fundul rotund.
@CASSANDRA @sau@ KASSANDRA (în mitologia greacă)@ = fiica regelui Troiei, Priam, şi a Hecubei. Apollo i-a acordat puterea profeţiei, dar tot el a hotărât ca prezicerile ei să nu fie crezute de nimeni. Se spune că nu a fost crezută nici când a prevestit distrugerea cetăţii Troia de către ahei. 
@CASTELUL BRAN@ = cel mai vechi palat princiar medieval de pe teritoriul României. Construit la sfârşitul secolului al XIV - lea, castelul a fost stăpânit pe rând de Mircea cel Bătrân, Iancu de Hunedoara, precum şi de oraşul Braşov (din 1498 şi până la mijlocul secolului al XVIII - lea). După ce în secolul al XIX - lea a fost folosit vremelnic de un regiment austriac, castelul a redevenit proprietate a oraşului Braşov între anii 1886 - 1920. în ziua de @1 Decembrie 1920,@ când se împlineau doi ani de la Marea Unire, cetăţenii oraşului Braşov au dăruit castelul familiei regale din România, care l-a stăpânit până în anul @1947.@ în @1957@ a fost transformat într-un muzeu cu două secţii: @Artă feudală@ şi @Etnografie.@
@CASTELUL PELEŞ@ = renumit castel regal construit la Sinaia (judeţul Prahova) în perioada @10 august 1875 - 7 octombrie 1883.@ Din anul @1883@ până în @1914 @s-au făcut multe lucrări de extindere şi de modernizare. în total sunt circa @160@ de camere, cu foarte frumoase decoraţii interioare, între care mai cunoscute sunt: @Sala de Arme, Sala de Consilii, Cabinetul de lucru al regelui Carol I, Sala maură, Salonul turcesc, Sala de teatru@ şi multe altele. în apropierea Castelului Peleş se află @Castelul Pelişor@ cu @74@ de camere, construit în perioada @1899 - 1903@ pentru principele Ferdinand şi principesa Maria, moştenitorii tronului României. 
@CASTELUL ROSETTI - ROZNOVANU@ = cea mai frumoasă, mai mare şi mai renumită Curte boierească din Moldova. Castelul (conacul) a fost construit la @începutul secolului al XIX - lea@ de marele vistiernic @Iordachi Rosetti - Roznovanu@ în actualul sat @Stânca@ din comuna Victoria, judeţul Iaşi, pe locul altui conac ce fusese zidit prin anul @1630@. Noul conac dispunea de o bibliotecă impresionantă şi de o colecţie de circa 5.000 de documente din secolele XV - XIX. Biblioteca şi castelul au fost distruse în timpul bombardamentelor din 30 mai - 12 iunie 1944, dar documentele au fost salvate, căci mai înainte le achiţionase Arhivele Statului din Iaşi.
@CASTELLUM (@sau @CASTRUM, BURGUM)@ = centru militaro-administrativ @întărit@ din perioada Evului Mediu occidental. Putea fi @regal@ sau @seniorial.@
@CASULA@ = un fel de pelerină fără mâneci, adoptată de preoţii catolici începând cu @secolul al VI - lea d. Hr.@
@"CASUS BELLI" ("motiv de război")@ = motiv invocat de una sau de câteva ţări pentru a începe un război. 
@"CASUS FOEDERIS"@ = expresie latinească prin care se înţeleg împrejurările când o ţară este obligată să intre în război alături de o ţară aliată.
@CAŞMIR@ = ţesătură fină, obţinută din lână de capră.
@CATAGRAFIE@ = @1.@ Recensământ fiscal, făcut din timp în timp, până la Unirea Principatelor. în Moldova s-au efectuat catagrafii în anii 1774, 1803, 1820, 1831, 1838, 1845, 1851 şi 1859; @2.@ Inventar. Din anul 1819 se păstrează o $"Catagrafie di marfa ci s-au găsit în dugheana lui Ivanciu Popa Petru şi precum s-au preţăluit, 819, ghen(a)r(ie) 29". $(Arhivele Naţionale din Iaşi, fond $Documente, $P. CXX/82).
@CATAHRISIS@ = abuz.
@CATAPETEASMĂ@ = perete împodobit cu icoane într-o biserică ortodoxă. Acest perete desparte Altarul de Naosul bisericii.
@CATARA@ = @1.@ Blestem; @2.@ Afurisenie.
@CATARG (@sau @ARBORE)@ = stâlp înalt, pe care se înălţau velele corăbiei.
@CATARGĂ@ = @1.@ Muncă silnică la galeră; @2.@ Muncă silnică prevăzută ca pedeapsă în unele legiuiri româneşti din secolele XVII - XVIII. în anul 1713, marele vizir Ali - paşa, $"pre câţ(i) din slugi era moldoveni, munteni sau sârbi, pe toţi i-au dat la catargă".$ (Ion Neculce, $Letopiseţul$).
@CATARÓIE (@sau @DAMBLÁ)@ = apoplexie. După anul 1683, doamna Nastasia a trimis în Polonia 70 de pungi pentru a-şi răscumpăra soţul prizonier, adică pe fostul domn al Moldovei, Gheorghe Duca. Dar acesta, $"oblicind c-au poprit ungurii banii, l-au lovit cataroia, de voie re, ş-au murit în loc". $(Ion Neculce, $Letopiseţul$).
@CATASTIFUL LUI PETRU ŞCHIOPUL@ = prima Condică păstrată a Vistieriei Moldovei, datând din anul @1591.@ Cuprinde birnicii grupaţi pe ţinuturi şi pe categorii fiscale.
@CATEDRALA REîNTREGIRII@ = Catedrală Ortodoxă construită în anii @1921 - 1922@ în oraşul Marii Uniri, @Alba Iulia,@ pe locul Mitropoliei Bălgradului ce fusese zidită de Mihai Viteazul în anul 1597. Proiectul aparţine arhitectului Victor Ştefănescu, realizarea construcţiei aparţine inginerului Tiberiu Eremia, iar pictura interioară este opera pictorului Costin Petrescu. în această Catedrală, @în ziua de 15 octombrie 1922 regele Ferdinand I (1914 - 1927) şi regina Maria au fost încoronaţi ca suverani ai României Mari.@ în anul @1975@ Catedrala a devenit sediu al Episcopiei Ortodoxe de Alba Iulia, iar în @1998 @a fost ridicată la rangul de @Arhiepiscopie.@
@CATEDRALĂ@ = biserică de mari dimensiuni, reşedinţă episcopală, în care serviciul religios este făcut de episcop.
@CATEHISM@ = carte de învăţătură religioasă, pe bază de întrebări şi răspunsuri.
@"CATEHISMUL ROMâNESC"@ = cea dintâi carte tipărită în limba română, dar @cu alfabet chirilic@ (Sibiu, @1544,@ de către @Filip Moldoveanul@). Prima carte în limba română @şi în grafie latină@ (o culegere de @Psalmi@) s-a tipărit tot în Transilvania, în anul @1570.@
@CATEHUMENI (@sau @CATECHUMENI)@ = @1.@ Oameni care la începutul Creştinismului se pregăteau pentru a fi botezaţi; @2.@ Adulţi dintr-o anumită religie care se pregătesc să treacă în altă religie.
@CATEPAN@ = titlu înalt, purtat în epoca medievală de guvernatorii unor provincii bizantine.
@CATERISIRE@ = @1.@ înlăturarea din funcţie a unui preot; @2.@  Răspopire.
@CATIHET@ = profesor de religie, care preda elevilor dogmele religiei creştine.
@"CATILINARE"@ = cele patru discursuri pe care @Marcus Tullius Cicero@ le-a rostit în anul @63 î. Hr.@ împotriva patricianului roman @Lucius Sergius Catilina (109 - 62 î. Hr.)@ care complota împotriva Republicii Romane.
@CATÓLICOS @= şeful Bisericii creştine monofizite din Armenia. Reşedinţa lui este în oraşul @Etchmiadzin.@
@CAŢAVEICĂ@ = haină groasă de iarnă, purtată în trecut de femei.
@CAÚC@ = @1.@ Căciulă înaltă; @2.@ Potcap pentru călugări.
@CAUCALAND@ = denumirea unei regiuni localizată ipotetic în zona @Carpaţilor de curbură,@ unde, la sfârşitul secolului al IV - lea d. Hr., regele @Athanaric@ al vizigoţilor s-ar fi retras din calea hunilor.
@CAUDIUM@ = numele unei trecători din Munţii Apenini, unde în anul @321 î. Hr.@ romanii au fost învinşi de samniţi şi obligaţi să se umilească, trecând pe sub @"furcile caudine",@ adică printr-un fel de poartă formată din trei suliţe.
@CAUZILIERI@ = ostaşi turci care formau garda sultanului.
@CAVAF@ = negustor care vindea încălţăminte de calitate inferioară. în anul 1830, de exemplu, în târgul Focşani existau 7 căvăfii (dughene) cu astfel de marfă. (Arhivele Naţionale din Iaşi, fond $Litere,$ D/55, f. 69).
@CAVAF - BAŞĂ@ = starostele (şeful) unei bresle de cavafi.
@CAVALARIE@ = veche decoraţie militară.
@CAVALERIE@ = @1.@ Armată care foloseşte caii în luptă; @2.@  Călărime.
@CAVÁS (@sau @CAVÁZ) @= jandarm turc din trecut.
@CAVAZ - BAŞĂ @= comandantul unei vechi gărzi domneşti.
@CAVIAR@ = icre negre.
@CAZACI@ = categorie de ostaşi lefegii din epoca medievală (în Moldova şi Ţara Românească).
@CAZACLÍU@ = negustor care vindea vinuri moldoveneşti în Rusia, de unde aducea în Moldova blănuri scumpe. în anii 1763 - 1764 cazacliii au dus din Moldova în Rusia o cantitate de vin apreciată la 140 de vagoane.
@CAZANGERÍI (@sau @CĂLDĂRĂRÍI)@ = velniţe pentru fabricarea ţuicii şi a rachiului în secolele XVIII - XIX.
@CAZÁNIE@ = @1.@ Predică bisericească @(Omilie)@. în anul 1708, $"sfârşind Sfânta Liturghie, părintele patriarhul al Alexandriii $(Ghedeon, în vizită în Ţara Românească - n. n.) $au făcut cazanie foarte frumoasă". $(Radu Greceanu, $Cronica$). @2.@ Carte bisericească ce conţine predici sau omilii. Cele mai cunoscute sunt @$Cazania de la Govora,$@ tipărită la Govora în anul @1642,@ şi @$Cazania lui Varlaam $(@sau @$Carte românească de învăţătură$),@ tipărită la Iaşi în anul @1643.@
@CAZARMAMENT@ = pătura, cearşaful, salteaua şi perna pe care le primeşte un militar de la magazia regimentului.
@CAZARMĂ@ = grup de clădiri în care este instalată o unitate militară.
@CAZASCHIERI@ = doi judecători militari în Imperiul Otoman: unul în @Rumelia@ (pentru partea europeană a imperiului), şi altul în @Anatolia@ (pentru partea asiatică). Aceştia urmau în rang după marele vizir.
@CAZEMATĂ@ = încăpere (construcţie) din beton armat care îi apără pe ostaşi de focul inamicului.
@CAZILBAŞ (@sau @CAZâLBAŞ) @= persan. $"Iară la văleatul 7243 $(1735)$ rădicat-au turcii mulţime de oşti, ca la 200.000 - 300.000 di oasti, de-au purces iară asupra cazâlbaşilor" $(Ion Neculce, $Letopiseţul$).
@CAZNĂ@ = tortură, chin, bătaie. $"Când cel pârât pentru vină se va dovedi vinovat şi va tăgădui ori toată vina, ori parte din vină, atunci să se căznească ca să spue adevărul". $(din $Legiuirea Caragea, 1818$).
@CAZON@ = ceea ce aparţine de cazarmă.
@CĂDERE@ = @1.@ Obligaţie; @2.@ Sarcină de serviciu. Secţia I a Capului IV din $Regulamentul Organic al Principatului Valahiei $(1831) se intitula astfel: @$"Pentru căderile ministrului Trebilor din Lăuntru".$@
@CĂFTĂNÍ (a)@ = a acorda unei persoane domnia ţării, sau un rang boieresc.
@CĂIALĂ (@sau @CĂINŢĂ)@ = @1.@ Părere de rău; @2.@ Remuşcare; @3.@ Regret pentru o faptă făcută. Domnul Moldovei, Constantin Cantemir (1685 - 1693), care în anul 1691 poruncise uciderea cronicarului Miron Costin, $"dup-acee mult să căié ce-au făcut (...)".$ (Ion Neculce, $Letopiseţul$).
@CĂLĂFĂTUÍ (a) @= a umple cu @calafat@ (amestec de câlţi şi smoală) diferite spaţii din corpul unei corăbii, pentru etanşeizare.
@CĂLĂRAŞ@ = ostaş care odinioară făcea parte din trupele de cavalerie.
@CĂLĂRAŞI DE ŢARIGRAD@ = 50 de ostaşi moldoveni călări, conduşi de un @vătaf.@ Cunoşteau limba turcă şi erau trimişi mereu la Istanbul, pentru interesele ţării. 
@CĂLCÁ (a)@ = @1.@ A ataca; @2.@ A năvăli în ţară o oaste străină.
@"CĂLCĂTORIU DE PACE"@ = om politic sau comandant militar care nu respecta un tratat de pace, aşa cum a procedat în anul 1634 Abaza - paşa faţă de Polonia. Dar marele vizir a hotărât atunci că pentru $"aceia călcătură a păcii, carea au făcut Abaza - paşea fără ştirea împărăţiei, va plăti cu capul, ca un călcătoriu de pace". $Pentru călcarea păcii, Abaza - paşa a fost sugrumat.$ $(Miron Costin, $Letopiseţul$).
@"CĂLCĂTURĂ DE LEGE"@ = nerespectarea unui tratat, convenţie, înţelegere, în epoca medievală românească. în timpul primei domnii a lui Petru Rareş (1527 - 1538), $"văzându moldovenii această călcătură de lege şi amăgitură $(din partea polonilor - n. n.)$, nu suferiră, ci cu toţii să gătiră să între la Podoliia, să prade". $(Grigore Ureche, $Letopiseţul$).
@CĂLDĂRAR@ = vechi meşteşugar sau vânzător de căldări (cazane de aramă).
@CĂLDĂRĂRIT (@sau @CĂZĂNIT)@ = dare percepută în secolele XVIII - XIX de la cei care aveau @căldări@ (cazane) de fabricat ţuică sau rachiu.
@CĂLUGĂR@ = membru al unei comunităţi mănăstireşti, care s-a obligat prin jurământ să respecte trei sfaturi evanghelice: @1.@ Sărăcia benevolă; @2.@ Castitatea; @3.@ Ascultarea şi supunerea faţă de conducătorul său duhovnicesc.
@CĂMARA DOAMNEI@ = Vistieria personală a Doamnelor Moldovei în Evul Mediu, în care intrau banii proveniţi din oraşul @Botoşani.@ $"La Botuşani, de când venitul merge la Cămara milostivirii - ei Doamna, dregătorul nu se mai numeşte pârcălab, ci vornic" $(Miron Costin, $Poema polonă$).
@CĂMARĂ DOMNEASCĂ (@sau @CĂMARĂ GOSPOD)@ = Vistieria personală a unui domnitor, deosebită de Vistieria ţării care strângea @birul@ de la locuitorii birnici. Veniturile personale ale domnului ţării proveneau din @ocne, vămi@ etc.
@CĂMĂNAR (@sau @CĂMINAR)@ = boier moldovean care strângea de la ţărani darea din ceară, numită @camănă.@ Dimitrie Cantemir, în $Descriptio Moldaviae$, ne informează că acesta $"adună dijmele de ceară datorate domnului".$
@CĂMĂRAŞ DE CATASTIFE@ = dregător moldovean care ţinea condicile cu veniturile domnului, precum şi evidenţa efectivelor oştirii.
@CĂMĂRAŞ DE DULCEŢI@ = dregător moldovean care punea pe masa domnului prăjituri şi alte dulciuri.
@CĂMĂRAŞ DE LUMINI@ = dregător moldovean care primea dările de ceară şi seu, având grijă ca din acestea să se facă lumânări pentru nevoile Curţii domneşti.
@CĂMĂRAŞ DE RAFTURI@ = dregător moldovean care avea grijă de piesele de harnaşament şi de toate obiectele aflate în grajdurile domneşti.
@CĂMĂRAŞ DINLĂUNTRU@ = dregător moldovean care avea grijă de hainele şi de bijuteriile domnului ţării.
@CĂMĂRAŞII DIVANULUI@ = @50@ de dregători moldoveni care stăteau cu rândul în Divanul ţării şi îi chemau pe boieri la domn.
@"CĂMĂŞILE ROŞII"@ = denumirea celor @1.000@ de voluntari italieni care, în luna @mai 1860,@ sub conducerea lui @Giuseppe Garibaldi, @au pornit o expediţie în sudul Italiei, urmărind unificarea statului.
@CĂPĂTĂIERI@ = @"oameni fără căpătâi",@ care proveneau dintre ţăranii clăcaşi fugiţi la oraşe şi deveniţi, de regulă, slugi. în documentele moldoveneşti de la începutul secolului al XIX - lea mai erau numiţi şi @"haimanale".@
@CĂPĂŢâNĂ@ = forma sub care se prezenta zahărul fabricat la Chitila şi Sascut la sfârşitul secolului al XIX - lea şi începutul secolului al XX - lea. O @căpăţână@ cântărea circa 4,2 ocale, adică vreo 5,4 kilograme (Arhivele Naţionale din Iaşi, fond $Documente,$ P. 258/56).
@CĂPITAN@ = @1.@ Grad militar superior celui de locotenent major şi inferior celui de maior; @2.@ Comandant militar în oştile medievale româneşti atât în timp de război, cât şi în timp de pace.
@CĂPITANI DE TâRG@ = dregători care în secolul al XVIII - lea i-au înlocuit în funcţie pe @vornicii de târg@ din Moldova.
@CĂPITĂNAT ROMâN@ = formă de organizare autonomă a Banatului, cerută de românii bănăţeni la @18 - 19 noiembrie 1860.@ Ca alternativă, ei cereau @alipirea Banatului la Transilvania.@ Dar în ziua de @15/27 decembrie 1860,@ împăratul Austriei, Franz Joseph I, fără să ţină seama de voinţa românilor bănăţeni, a hotărât @alipirea Banatului la Ungaria.@
@CĂPITĂNIA CODRULUI@ = instituţie creată de @Ion Vodă cel Cumplit,@ domnul Ţării Moldovei @(1572 - 1574),@ pentru conducerea ţinutului @Chigheci@ din stânga Prutului. în fruntea acelei instituţii se afla un @căpitan de Codru.@ A fost desfiinţată în secolul al XVII - lea de domnul Vasile Lupu (1634 - 1653).
@CĂPITĂNIA PORTULUI@ = @1.@ Administraţia şi poliţia care asigură activitatea unui port; @2.@ Clădirea administraţiei portului.
@CĂPITĂNIE@ = mare unitate militară din secolul al XVII - lea formată din curtenii unui judeţ muntenesc şi comandată de un @căpitan.@ Asemenea unităţi existau şi în ţinuturile moldoveneşti, unde căpitanul se mai numea şi @hotnog.@
@CĂPIŢĂ@ = veche unitate pentru măsurat fânul. în Moldova cuprindea 4 - 5 care de fân.
@CĂPRAR@ = nume popular pentru gradul de @caporal@.
@"CĂPRIANA"@ = mănăstire din Republica Moldova, zidită de domnul @Alexandru cel Bun@ şi refăcută de Ştefan cel Mare înainte de anul @1470.@ Acolo a fost înmormântat în anul 1821 mitropolitul Basarabiei, Gavril Bănulescu - Bodoni, originar din Transilvania.
@CĂRBUNAR@ = fabricant ori negustor de cărbuni de lemn.
@CĂRŢI FUNERARE@ = nume dat textelor vechi referitoare la morţi şi la viaţa de după moarte. Erau scrise pe pereţii mormintelor egiptene, pe sarcofage sau pe papirusuri.
@CĂRŢULIE@ = @1.@ Autorizaţie acordată negustorilor moldoveni pe la anul 1800. într-un document privitor la vânzarea $"Slujbei Vămii"$ moldoveneşti pe prima jumătate a anului 1804, la @pontul nr. 38@ se preciza: $"Carţuliile ce să vor da neguţitorilor ce vin cu marfă, să să ia numai căte şapte parale de cărţulia, iar nu mai mult". $(Arhivele Naţionale din Iaşi, fond $Documente, $P. 143/26). @2.@ Adeverinţă de plata vămii.
@CĂRUCER@ = căruţaş.
@CĂRUŢĂ DE CUPĂRIE@ = căruţă pentru transportul băuturilor alcoolice. Domnului Grigore al II - lea Ghica (1726 - 1733) al Moldovei îi plăcea băutura şi, $"de să clintie păn-afară den târgu sau păn' la vreun boier, tot cu căruţa cea de cupărie după dânsul. Că preste tot ceasul be ori vin cu pelin, ori vutcă" $(Ion Neculce, $Letopiseţul$).
@CĂSAŞ @(sau @CĂSAR) @= @1.@ Ţăran gospodar, cu casă proprie, în Moldova medievală; @2.@ Bărbat însurat, care avea multe obligaţii feudale. în timpul celei de-a doua domnii în Moldova, Constantin Mavrocordat (1741 - 1743) $"aşădzat-au să fie 4 ciferturi într-un an, câte 105 parale să deie fieşte om căsar; holteiul ce-i cu părinţi, câte 55 par(ale)". $(Ioan Canta, $Letopiseţul$); @3.@ Capul unei familii de ţărani dependenţi, care forma o unitate fiscală şi făcea clacă pe moşia stăpânului feudal @(membrii de familie nu aveau obligaţia clăcii).@
@CĂSĂPIE@ = @1.@ Meserniţă; @2.@ Măcelărie; @3.@ Abator.
@CĂŞĂRIT@ = zeciuială din caş şi brânză în Ţara Românească în epoca medievală.
@CĂTANĂ @= @1.@ Soldat; @2.@ Vechi ostaş austriac sau ungur.
@CĂTARE@ = piesă situată deasupra şi aproape de gura ţevii unei arme. Formează, împreună cu înălţătorul, dispozitivul de ochire.
@"CĂTRE MAGHIARI!"@ = manifest din @15 mai 1809@ prin care împăratul Napoleon I îi îndemna pe maghiari să lupte pentru independenţa Ungariei faţă de Imperiul Habsburgic.
@"CĂTRE POPOARELE MELE CREDINCIOASE!"@ = manifestul lui @Carol I de Habsburg,@ împăratul Austro - Ungariei, difuzat la @3/16 octombrie 1918.@ în încercarea de a salva imperiul multinaţional de la destrămare, împăratul propunea o @federaţie de şase state@: austriac, ungar, ceh, iugoslav, polonez şi ucrainean. Dar Transilvania trebuia să facă parte, în continuare, din Ungaria.
@"CĂTRE POPOARELE LUMII!"@ = manifest prin care @Consiliul Naţional Român Central@ anunţa statele lumii în ziua de @5/18 noiembrie 1918@ că Transilvania doreşte să se unească cu România.
@CĂTUN (@sau @COTUN, COT, CUT, PRICUT)@ = @1.@ Sat mic, cu puţine case; @2.@ Grup de câteva case izolate.
@CĂTUŞĂ@ = dispozitiv folosit la legarea mâinilor sau picioarelor unui răufăcător arestat.
@CĂŢUIE@ = @1.@ Opaiţ, adică vas din lut ars folosit de geto - daci la iluminat sau la arderea mirodeniilor; @2.@ Obiect de cult în bisericile ortodoxe. Este un vas făcut din argint, în care se pune tămâia pentru ars; @3.@ Cădelniţă.
@CĂUTA (a)@ = a cerceta. $"Nimeni nu să silniceşte spre a-şi porni jalba sa, iară după ce o va porni şi să va începe a să căuta pricina, atunci să silniceşte spre a o şi săvârşi". $(din $Pravilniceasca condică, 1780$).
@CĂUTARE@ = inspecţie.
@"CĂUTARE DE DUMNEZEU"@ = denumirea unui curent filozofico - religios răspândit printre intelectualii ruşi după revoluţia din 1905 - 1907, care milita pentru @renovarea Creştinismului.@ Principalii reprezentanţi erau: N. A. Bordeaev, S. N. Bulgakov, D. S. Merejkovski, Z. N. Ghippins, N. Minski, D. V. Filosofov şi alţii. Acest curent a fost criticat de V. I. Lenin şi de alţi marxişti.
@CâBLĂ @= veche măsură pentru produse lichide sau solide, folosită mai ales în Transilvania. Cuprindea 8  @pinta@ sau 4 @ferdele (baniţe).@
@CâMP (în heraldică)@ = suprafaţa colorată a @scutului@ medieval, pe care erau reprezentate armele.
@CâMPIILE ELIZEE (în mitologia greacă şi romană)@ = numele unei câmpii unde sufletele oamenilor buni şi aleşi de zei îşi aflau odihna veşnică. 
@CâMP SIGILAR@ = spaţiu pe care este gravată legenda şi emblema unui sigiliu.
@CâMPUL LUI DRAGOŞ@ = grup de @22 de sate@ medievale moldoveneşti situate pe văile Nechidului şi Bistriţei.
@CâMPUL LUI MARTE@ = câmpie lângă râul Tibru, dincolo de zidurile Romei antice, folosită pentru instruirea ostaşilor romani sau pentru diferite adunări. 
@CâNTAR@ = @1.@ Unitate medievală moldovenească de măsură, având 44 de ocale sau 56,449 de kilograme. Printr-un hrisov din luna februarie 1446 se hotăra ca Mănăstirea Neamţ să primească în fiecare an de la domnul Moldovei $"câte 2 măji de peşte de la Chelia" $(Chilia - n. n.),$ $iar de la doamna ţării, $"trei cântare de icre negre".$ @2. @Măsură bizantină de greutate, care cântărea 50 - 51 de kilograme. în anul 531 d. Hr. împăratul Iustinian I (527 - 565) al Bizanţului a încheiat pace cu perşii, plâtindu-le un tribut de 110 cântare de aur, adică circa 5.600 de kilograme. Din alte surse rezultă că la bizantini un cântar (sau @centenarium@) avea 100 de litre sau 33 de kilograme. 
@CâNTĂRIT@ = taxa pe care negustorii moldoveni o plăteau în secolul al XIX - lea când îşi cântăreau mărfurile cu cântarul domnesc.
@"CâNTEC DESPRE OASTEA LUI IGOR"@ = important poem rusesc din @secolul al XII - lea.@ Povesteşte o campanie nereuşită purtată de cneazul @Igor Sviatoslavici@ în anul @1185@ împotriva cumanilor.
@CâRCIUMĂRIT@ = dare achitată de crâşmari în Moldova medievală. A fost introdusă de domnul @Mihai Racoviţă,@ când domnea a treia oară @(1715 - 1726).@ 
@CâRC - SERDAR@ = @1.@ Comandant al jandarmilor din Imperiul Otoman; @2.@ Comandant de poteră în epoca medievală.
@CâRJALII@ = tâlhari turci, care la începutul secolului al XIX - lea  erau subordonaţi lui @Pazvantoglu@ (Pazvan - oglu).
@CâRLIGĂTURĂ@ = teren accidentat. Pe un astfel de teren era situat ţinutul moldovenesc @Cârligătura,@ cu reşedinţa la @Târgu Frumos.@ A fost desfiinţat, împreună cu ţinuturile Hârlău şi Herţa, în anul @1834,@ cu ocazia @"înrătundirii"@ ţinuturilor Moldovei, teritoriile acestora fiind incluse în ţinuturile vecine.
@CâRMACI@ = timonier pe o corabie.
@CâRMĂ@ = comandă. Povestind perioada de sfârşit a domniei lui Vasile Lupu (1634 - 1653) în Moldova, cronicarul Miron Costin afirma că $"nu sintu vremile supt cârma omului, ce bietul om supt vremi".$
@CâRMâZ (@sau @CĂRMĂZ)@ = colorant roşu, obţinut din fructe de cârmâz. în anul 1826, $"un dram cărmăzi" $(adică 3,2 grame) se vindea în Moldova cu 30 de parale (Arhivele Naţionale din Iaşi, fond $Documente, $P. 255/53), sumă egală cu preţul de atunci a 10 pâini. $(Ibidem).$
@CâRMUIRE (@sau @OCâRMUIRE)@ = @1. @Conducere; @2.@ Guvernare. $"Cârmuirile, domnilor, sunt expresia societăţilor. Dacă societatea e rea, şi cârmuirea trebuie să fie rea (...)". $(din $Discursul$ ţinut de @Nicolae Bălcescu@ în ziua de @31 decembrie 1846@ în faţa studenţilor români din Paris).
@CâRNĂU (@sau @CĂRNĂU)@ = varietate de grâu inferior, cultivat în Ţările Române până în secolul al XIX - lea. în anul 1814, o chilă (adică 308 kg.) de grâu cârnău se vindea pe piaţa Moldovei cu 20 de lei. (Arhivele Naţionale din Iaşi, fond $Documente,$ P. 588/87).
@CâRNELEAGĂ@ = săptămâna de dinaintea postului Paştelui, când creştinii ortodocşi au voie să consume carne în zilele de miercuri şi vineri.
@CâŞLĂ@ = @1.@ Teren amenajat pentru iernatul vitelor. $"în primul an al domniei sale, acest domn $(Matei Ghica, domn al Moldovei în perioada 1753 - 1756 - n. n.) $a dărâmat o mie şase sute de câşle turceşti aflate pe pământul Moldovei". (Cronica Ghiculeştilor).$ @2.@ Stână de câmpie; @3.@ Sat tătăresc.
@CâŞLEGI (@sau @CâRNELEAGĂ) @= perioada cuprinsă între Crăciun şi Postul Mare al Paştelui, când creştinii ortodocşi au voie să mănânce carne, lactate şi ouă.
@CâŞTI@ = @rată@ de arendă sau de chirie. în anul 1828 negustorii din târgul Sculeni de pe malul Prutului îi plăteau stăpânului acelui târg un bezmăn anual (chirie) de un leu pentru fiecare stânjen al dughenei, la stradă, $"în două câştiuri". $(Arhivele Naţionale din Iaşi, fond $Documente,$ P. 296/4).
@CâZLAR - AGA@ = şeful eunucilor din palatul sultanului.
@CEACŞIRI (@sau @CECŞIRI)@ = pantaloni largi, de culoare mai ales roşie, purtaţi odinioară de turci.
@CEADâR@ = cort.
@CEALMÁ @= turban de culoare albă, cu care turcii îşi înfăşurau capul. învins de turci la Stănileşti în anul 1711 şi aflându-se în pericol de a fi prins, domnul Moldovei, Dimitrie Cantemir, $"găsisă şi cealmale şi haine turceşti să s-îmbrace, să iasă noaptea din obuz (...), ca doar ar putea străbate la Ieşi la doamna, să o iei şi să fugă". $(Ion Neculce, $Letopiseţul$).
@CEAM@ = @1.@ Veche navă fluvială fără punte, remorcată, care servea la transportul diferitor materiale de construcţie (piatră, stuf şi altele); @2.@ Luntre de mari dimensiuni.
@CEAMBUL (@sau @CEAMBUR) @= ceată de ostaşi turci sau tătari trimisă pentru pradă. $"Când mergé ceambururi tătărăşti în Ţara Leşască să prade, el $(Constantin Duca, domnul Moldovei, 1693 - 1695 - n. n.) $da ştire la leşi, să să păzască". $(Ion Neculce, $Letopiseţul$). în timpul primei sale domnii în Moldova, Antioh Cantemir (1695 - 1700) i-a scris regelui polon Ioan Sobieski: $"Şi cându s-a tâmpla să margă ceambururi tătărăşti în sus, om face şi noi ştire leşilor să să ferească".$ (Ion Neculce, $Letopiseţul$).
@CEAPCâN (@sau @CEAPCĂN)@ = vestă cu mâneci despicate. 
@CEAPRĂZAR @= meşteşugar care confecţiona chipiuri, galoane şi trese pentru militari.
@CEARCAGÍU@ = ostaş care lupta în avangardă. în anul 1738, în timpul unui război ruso - turc, $"seraschierul cu oastea otomană s-a îndreptat spre Camenca $(localitate de pe malul Nistrului - n. n.)$, având ca cearcagiu pe Iacup - paşa". $(din $Cronica Ghiculeştilor$).
@CEARCHIFELEC@ = @1.@ întăritură de lemn în jurul taberei militare de odinioară; @2.@ Părcan.
@"CEAS DE MERS"@ = măsură a distanţelor mari în secolul al XVIII - lea în Ţările Române, mai ales în Moldova, egală cu @2.000@ de stânjeni (circa @4,5@ kilometri). Dimitrie Cantemir scria că, în vremea lui, $"înconjurul Moldovei este de 237 de ceasuri de mers", $dar că înaintea ocupării Bugeacului de către turci (1538), Moldova $"avea 247 de ceasuri în circuit sau 822 de mile".$
@CEAŞNIC@ = paharnic. în documentele din Moldova, ceaşnicul este atestat la @28 iunie 1401@ (un $"Horaeţ, ceaşnic"$) ca dregător în Sfatul domnesc. 
@CEATAR@ = comandantul unei cete de ostaşi români în epoca medievală.
@CEATĂ (@sau @PâLC)@ = @1.@ Denumirea celei mai mari unităţi militare româneşti în timpul războaielor din secolele XV - XVI; @2.@ Breaslă de curteni şi slujitori în secolul al XVII - lea.
@CEAUŞ@ = @1.@ Uşierul sultanului sau al domnului din Moldova sau Ţara Românească; @2.@ Curier; @3.@ Slujbaş la închisoare; @4.@ Aprod; @5.@ Staroste de breaslă negustorească în Moldova în secolul al XVIII - lea. în anul 1786, ceauşul breslei negustorilor din Iaşi era însărcinat cu strângerea birului din breasla sa. (Th. Codrescu, $Uricariul$, partea a doua, 1852, p. 43 - 47).
@CECMEGEÁ@ = sertarul tejghelei în care negustorul îşi ţinea banii încasaţi din vânzări.
@CEHRIN (@sau @CEAHRIN)@ = importantă cetate medievală ucraineană de pe malul Niprului. în anul 1711 ţarul Petru cel Mare al Rusiei nu i-a luat la război contra turcilor pe unii cazaci, lăsându-i $"pre Nipru, la Ceahrin, cu hatmanul lor". $(Ion Neculce, $Letopiseţul$).
@CEÍR (@sau @CEÍRIU)@ = imaş pe care păştea o herghelie de cai.
@C. E. K. A. @= denumirea prescurtată a @Poliţiei politice secrete@ care a fost creată în U. R. S. S. de @Felix Dzerjinski (1887 - 1926).@
@CELATOR@ = sclav care trebuia să stea mereu în preajma stăpânului său roman.
@"CELE 14 PUNCTE" ALE LUI WILSON@ = program pentru încheierea păcii prezentat Congresului S. U. A. de preşedintele @Wodroow Wilson@ în ziua de @8 ianuarie 1918.@ Prevedea libertatea navigaţiei, egalitate comercială între popoare, reducerea armamentelor, eliberarea teritoriilor franceze aflate sub ocupaţie germană, evacuarea trupelor germane din Belgia, România, Serbia, Muntenegru, reînfiinţarea Poloniei independente şi altele. Pentru realizarea aspiraţiilor naţionale ale României, foarte important era @punctul nr. 10,@ care avea următorul conţinut: $"Popoarelor din Austro - Ungaria, al căror loc între naţiuni dorim să-l pregătim şi să-l asigurăm, trebuie să li se dea cea mai liberă posibilitate de dezvoltare independentă".$
@CELEBÍU@ = persoană care avea o comportare frumoasă.
@CELEDNIC@ = servitor, slugă, argat (în epoca medievală).
@CELENGHÍU (@sau @CELENGÍU) @= denumirea unei vechi decoraţii militare otomane. 
@CELESTIN@ = călugăr catolic dintr-un ordin înfiinţat de papa @Celestin al V - lea (1294 - 1296).@
@CELLA@ = sala centrală dintr-un templu grecesc sau roman, în care era instalată statuia zeului.
@CELLARIUS@ = sclav din Imperiul Roman care păzea casa stăpânului său.
@CENOBIT@ = călugăr dintr-o mănăstire care locuieşte împreună cu alţi călugări, prin aceasta deosebindu-se de pustnici.
@CENOTAF@ = mormânt simbolic, făcut în memoria unei persoane care a murit în altă parte (în război, naufragiu etc.).
@CENTENAR@ = împlinirea unui secol (veac) de la un eveniment important.
@CENTENARIUM@ = @"cântar",@ adică unitate de măsură care în Imperiul Bizantin cuprindea 100 de litre (librae), sau 32,745 kilograme, sau greutatea a 100 monede de aur.
@CENTIRON (@sau @CENTURĂ) @= curea cu care se încing militarii.
@CENTNER@ = @1.@ Măsură rusească pentru cereale, egală cu 100 de kilograme sau cu 1/10 de tonă. O măsură asemănătoare s-a folosit şi în Moldova, cu numele de @ţătnar; 2. @Chintal.
@CENTONARI@ = negustori romani de haine vechi şi pături pentru sclavi şi săraci.
@CENTRU ISTORIC@ = partea cea mai veche a unui oraş, în jurul căreia s-a extins oraşul actual.
@"CENTRUL NAŢIONAL DE ROMâNIZARE"@ = instituţie creată în ziua de @3 mai 1941@ cu scopul de a expropria întreprinderile evreilor şi a le da industriaşilor români care sprijineau regimul antonescian.
@CENTUMVÍR@ = membru într-un colegiu de @100@ de magistraţi în Roma antică.
@CENUŞAR@ = urnă funerară.
@CEORLS@ = obşti săteşti anglo - saxone din a doua jumătate a mileniului I d. Hr.
@CEPĂRIT (@sau @CEPĂRIE)@ = dare medievală achitată pentru vinul vândut atunci când se dădea @cep@ la butoaie sau la poloboace, în crâşme. Această dare a existat în Moldova în secolele @XVII - XVIII.@
@CEPCHEN@ = haină scurtă şi cu mâneci despicate, îmbrăcată de boierii români în epoca medievală.
@CEPLAC@ = om sărac.
@CEPRĂZAR@ = vechi negustor de ceaprazuri, şnururi şi galanterie.
@CERACHEÁ@ = mantie scumpă, domnească.
@CERBER (în mitologia greacă) @= câine cu trei capete, care păzea intrarea în Infern.
@CERCĂTÓRIU@ = inspector.
@CERCĂTURĂ@ = încercare sau control făcut de @cercători@ în Ţările Române în secolul al XVIII - lea, pentru a constata modul cum se încasau veniturile Vistieriei.
@CERCELAR@ = meşteşugar care făcea cercei.
@CERCETARE INTERDISCIPLINARĂ @= cercetare ştiinţifică efectuată de specialişti aparţinând câtorva ştiinţe. Aceştia studiază fenomene ce se află la graniţa dintre domeniile lor propriu - zise de cercetare. Se mai numeşte  @"cercetare multidisciplinară".@
@CERCETAŞI DE URME (@sau @VâNĂTORI DE URME)@ = oameni care, împreună cu @străjerii @din satul moldovenesc medieval, trebuiau să dea de @urma@ răufăcătorilor şi să-i predea spre a fi judecaţi.
@CERCETĂŞIE@ = denumirea unei organizaţii pentru copii şi tineri. A fost creată de generalul englez @Baden Powel @în anul @1907,@ extinzându-se apoi în multe ţări. @în România,@ această organizaţie a existat în perioada @1913 - 1937.@
@CERCETĂTOR@ = om de ştiinţă care face cercetări într-un anumit domeniu.
@CERCHEZ @= locuitor din zona Caucazului.
@CERCURI POLARE@ = Cele două paralele de 66' şi 33' latitudine nordică şi sudică. Acestea delimitează zonele temperate de zonele polare ale Pământului.
@CEREALII @= sărbători ale semănatului, pe care romanii le închinau zeiţei @Ceres@ în luna aprilie.
@CEREMONIE@ = @1.@ Manifestare (paradă militară etc.) în diferite ocazii solemne; @2.@ Ritual religios. 
@CEREMUŞ@ = afluent al Prutului superior (în partea dreaptă), care în Evul Mediu forma $"hotarul între Moldova şi Polonia". $(Dimitrie Cantemir, $Descrierea Moldovei$). Acest râu a mai format graniţa dintre cele două ţări în perioada @1918 - 1939@.
@"CERERILE NORODULUI ROMâNESC"@ = unul dintre documentele programatice ale Revoluţiei de la 1821. @Tudor Vladimirescu@ cerea, între multe altele, formarea unei oştiri naţionale din 4.000 de panduri şi 200 de arnăuţi.
@CÉRES (în mitologia romană) @= zeiţa Grâului (de aici provine denumirea de @cereale@). La greci se numea @Demeter.@
@CERNOBOG (în mitologia slavă)@ = @"Zeul Negru"@ (divinitate nefastă), în opoziţie cu @Belobog ("Zeul Alb").@
@CERŞÍ (a)@ = a cerceta. $"Până aici dară cerşind istoria (...), la alţii de mai multe a zice ca acestea le las, şi la a noastră de rumâni istorie iară mă întorc". $(stolnicul Constantin Cantacuzino, $Istoria Ţării Româneşti$).
@"CERTA PUNCTA"@ = denumirea unei patente imperiale austriece din anul @1769@ prin care erau reglementate obligaţiile iobagilor şi ale jelerilor transilvăneni faţă de stăpânii lor. în primul articol se stabilea că $"potrivit articolului de lege din anul 1714 şi graţioaselor porunci regeşti din 20 iulie 1742 şi din 25 februarie 1747, prin care s-a întărit acel articol de lege, fiecare iobag este dator a sluji stăpânului său de moşie pe săptămână patru zile cu braţele şi $(corect, $"sau" -$ n. n.)$ trei zile cu vitele".$
@CERTARE@ = @1.@ Pedeapsă domnească aplicată cuiva în Evul Mediu. $"Cela ce va fura cruce de în bisearică, măcară de-ar fi şi de lemn, acela fură lucru sfinţit şi de în loc sfinţit; certarea lui iaste să-l spânzure sau să-l arză în foc de viu". $(din $îndreptarea Legii, 1652$); @2.@ Mustrare.
@"CERTARE CU OCNA"@ = condamnare la ocnă pentru anumite infracţiuni. $"Cela ce va fura oae, sau bou, sau cal, sau alt dobitoc de în pădure, sau de pe câmp, sau de în turmă, sau de în casă, acela să se cearte cu ocna" $(din $îndreptarea Legii, 1652$)
@CERVIŞ (@sau @CIRVIŞ)@ = grăsine de vite cornute, topită. în secolele XVIII - XIX Moldova şi Ţara Românească aveau obligaţia de a aproviziona Imperiul Otoman cu mari cantităţi de cerviş.
@CESSIO BONORUM@ = procedeu roman prin care debitorul îşi putea achita datoriile băneşti faţă de creditorul său prin cedarea unor bunuri.
@CETAL - MEZIL@ = @1.@ Ştafetă; @2.@ Curier rapid.
@CETANIE (@sau @CITANIE)@ = slujbă religioasă. în timpul celei de-a doua domnii în Moldova, Constantin Mavrocordat (1741 - 1743) $"orândui preuţi învăţaţi, de umbla pin toate ţinuturile şi pin toate satile, ca să vadă ce fel de cetanii fac pe la bisărici. La cari, nu putem scrii ce frică trăge beţii preuţi şi diiaconi, că să apucasi la bătrâneţă să-i înveţă carte".$ (Pseudo - Enache Kogălniceanu, $Letopiseţul$).
@CETAŞ@ = ostaş dintr-o ceată.
@CETLUITURĂ@ = @1.@ Tortură; @2.@ Pedeapsă.
@CETVER@ = veche unitate de măsură rusească, egală cu 8 @cetverici.@ Un @cetveric@ era egal cu 0,0902 @cvarteri,@ sau cu 0,2624 @hectolitri.@
@CETVERTOC@ = joi (ziua @a patra@ a săptămânii). $"Vă leato 7004 $(1496) $iulie 25 dni cetvertoc, răposat-au Alixandru Vodă, ficiorul lui Ştefan Vodă$ (cel Mare - n. n.)$, şi l-au îngropatu în Mănăstirea Bistriţii, lângă strămoşul său, Alexandru Vodă $(cel Bun - n. n.)$".$ (Grigore Ureche, $Letopiseţul$). 
@CEZARO - CRĂIESC (@sau @CHEZARO - CRĂIESC)@ = ceva ce se referă la Imperiul Austro - Ungar.
@CEZVâRTĂ (@sau @CESVâRTĂ, CIOSVâRTĂ) @= veche măsură folosită în Ţara Românească atât pentru suprafaţă, cât şi pentru greutate. Era egală cu 1/4 dintr-un @pogon,@ şi tot cu 1/4 dintr-o @chilă nouă@ de 400 de ocale. Cezvârtă se numea şi @sfertul@ de porc, ied sau miel tăiat.
@CFARTALNIC@ = sfert.
@CHACHALMECAS@ = şase preoţi azteci care sacrificau oameni în cinstea zeilor. Cinci dintre ei imobilizau victima, iar al şaselea îi scotea inima.
@CHALCHIUTHLICUE (în mitologia aztecă)@ = zeiţa Apelor.
@CHALMECATECUTLI (în mitologia mayaşă)@ = zeul Sacrificiilor.
@CHAMPOLLION J. Fr. (1790 - 1832)@ = mare egiptolog francez. A descifrat vechea scriere hieroglifică egipteană şi a scris prima gramatică a limbii vechi egiptene. A pus bazele unei ştiinţe noi, numită @Egiptologie.@
@CHANDRA (în mitologia hindusă)@ = zeul Lunii.
@CHARISMĂ@ = @1. @Termen folosit atunci când unui om i se recunoaşte o capacitate sau un har neobişnuit. Acesta poate fi profet, mare om politic, mare comandant de oşti etc.; @2. @în Creştinism, prin acest termen grecesc se înţelege $harul$ sau $graţia Divină$ cu care este înzestrat un credincios de către Sfântul Duh.
@CHARTISM@ = mişcare muncitorească pentru revendicări economice şi sociale care a avut loc în @Anglia@ în perioada @1835 - 1848.@
@CHASQUI@ = curieri - alergători din Imperiul incaşilor, care se schimbau la fiecare doi sau trei kilometri. în felul acesta, în numai 24 de ore puteau transmite o poruncă până la distanţa de 400 de kilometri. 
@CHAZARI@ = veche populaţie turcică, organizată într-un regat în sudul Rusiei. Acest regat a devenit puternic în secolele @VII - X.@ Prin anul @740 d. Hr.@ chazarii au fost convertiţi la @Iudaism.@
@CHEHAIA - BEI@ = locţiitorul marelui vizir turc, având rang de paşă cu trei tuiuri.
@CHEHAILâC@ = funcţia persoanei care era chehaie (capuchehaie) în Istanbul.
@CHELANDIA@ = navă mare de transport, folosită în Imperiul Bizantin.
@CHELAR@ = om de încredere care păstra cheile de la cămara şi pivniţa unei familii boiereşti. Acesta administra proviziile familiei respective.
@CHEPTĂNAR @= @1.@ Meşteşugar care făcea piepteni; @2.@ Frizer.
@CHERBASAGÍU@ = negustor turc de odinioară.
@CHERESTEGÍU@ = negustor care vindea scânduri sau alte materiale de construcţie din lemn.
@CHERHANÁ (@sau @KARHANÉ)@ = @1. @Atelier meşteşugăresc din Imperiul Otoman; @2.@ Construcţie aflată lângă o apă, în care se prepara şi se depozita peştele prins.
@CHERSONES (@sau @CHERSONESUL TAURIC)@ = numele antic al Peninsulei Crimeea din nordul Mării Negre.
@CHERVĂSĂRIE (@sau @CĂRVĂSĂRIE)@ = @1.@ Han de dormit; @2.@ Ratoş.
@CHESAR (@sau @CHEZAR) @= împărat al Austriei (apoi al Austro - Ungariei, după anul 1867).
@CHESĂGÍU@ = denumire veche pentru hoţul de buzunare.
@CHESEDAR (@sau @CHISĂDAR, CHISIDAR)@ = arhivarul Divanului turcesc.
@CHESEDAR - EFENDI@ = şeful arhivarilor din Divanul turcesc. 
@CHESON@ = vehicul pentru transportul muniţiei de artilerie.
@CHESTURĂ (de Poliţie)@ =  organ poliţienesc, superior unui @Comisariat.@
@CHEZÁŞ@ = persoană care garantează pentru ceva, sau pentru altă persoană, cu averea proprie. $"Chezaşu se zice cine către altul pentru datoria sau obrazul altuia făgădueşte încredinţare". $(din $Legiuirea Caragea, 1818$). într-un hrisov din anul 1421 de la domnul Alexandru cel Bun s-a menţionat la sfârşit că $"noi, boierii Ţării Moldovei, scrişi pe nume în fruntea acestei cărţi şi la care suntem martori şi chezaşi, făgăduim şi chezăşuim pe cinstea noastră şi pe credinţa creştinească (...)".$
@CHEZĂŞIE@ = garanţie pentru ceva.
@CHIABURI@ = ţărani harnici şi gospodari fruntaşi în vechile sate româneşti, pe care comuniştii îi considerau duşmani ai poporului, deoarece se împotriveau colectivizării forţate a agriculturii, începută în anul @1949.@ Categoria socială a chiaburilor - despre care se spunea că îi exploatează pe ţăranii săraci - a fost desfiinţată în ziua de @30 martie 1959@ printr-un decret al Marii Adunări Naţionale. 
@CHIATIP@ = secretar (în epoca medievală).
@CHIBITCĂ@ = veche trăsură acoperită.
@CHICOMECOATL (în mitologia aztecă)@ = zeiţa Porumbului.
@CHIGHECI (@sau @TIGHECI)@ = teritoriu moldovenesc din stânga Prutului, care de la sfârşitul secolului al XVI - lea a devenit unitate administrativ - teritorială distinctă, condusă de @Căpitănia Codrului. @Mai târziu, domnul Vasile Lupu (1634 - 1653) a trecut această regiune sub autoritatea @serdarului de Orhei.@
@CHIHAIE@ = subofiţer în vechea oaste otomană.
@CHILANI@ = preoţi ai mayaşilor din America Centrală, care făceau preziceri.
@CHILĂ DE GALAŢI @= veche măsură pentru cereale, care în Moldova era egală cu două mierţe, sau cu 20 de dimerlii, sau cu 240 de ocale (Arhivele Naţionale din Iaşi, fond $Documente,$ P. 591/76), sau cu circa 308 kilograme.
@CHILĂ DE ISTANBUL@ = veche măsură pentru cereale, care cântărea @30,8 kilograme@, fiind de zece ori mai mică decât @chila de Galaţi@ (Arhivele Naţionale din Iaşi, fond $Documente, $P. 588/89).
@CHILER (@sau @KILER, KILAR)@ = @1.@ Magazie; @2.@ Cămară pentru alimente.
@CHILIASM@ = @1.@ Credinţa unor secte (adventişti, martorii lui Iehova şi alţii) în apropiata împărăţie de un mileniu a lui Iisus Hristos; @2.@ Milenarism.
@CHILIE@ = cămăruţă amenajată într-o mănăstire, pentru a locui un călugăr sau o călugăriţă.
@CHILIPIR@ = @1.@ Câştig mare, şi neaşteptat, într-o afacere; @2.@  Marfă bună, cumpărată de ocazie, cu bani puţini.
@CHIMIR@ = centură (curea) lată, din piele, cu buzunare şi diferite motive decorative. La români formează o piesă din portul popular bărbătesc.
@CHINARGÍU@ = pescar care pescuia la ţărmul mării.
@CHINDARC@ = monedă albaneză, egală cu 1/100 de @lecă.@
@CHINDINAR@ = veche măsură de greutate. $"Un chindinar iaste 150 de litre". $(Mihail Moxa, $Cronica universală$). 
@CHINOVAR (@sau @CHINAVAR)@ = @1.@ Substanţă roşie care se folosea la scrierea literei iniţiale mari cu miniaturi, precum şi la sigilarea documentelor; @2.@ Vopsea de diferite culori. Pe data de 5 februarie 1777, cu 30 de bani (adică 1/4 de leu) un moldovean a cumpărat $"boeli pentru colivă, chinavari verde, roş şi albastru".$ (Arhivele Naţionale din Bacău, $Colecţia de documente, $P. II/110, f. 1).
@CHINÓVIE@ = mănăstire în care toţi călugării îşi duc viaţa în comun.
@CHINTAL@ = măsură pentru cereale, egală cu 100 de kilograme.
@CHIOŞC@ = @1.@ Foişor de lemn ce înfrumuseţează o Grădină publică şi în care cântă o fanfară militară; @2.@ Loc amenajat pentru vânzarea ziarelor.
@CHIP@ = @1.@ înfăţişare; @2.@ Aspect. $"Cum nu iaste într-un chip apa mărei cu picăturile ploei, aşa nu iaste într-un chip mila lui Dumnedzău cu mila oamenilor".$ (Varlaam, $Cazania, 1643$); @3.@ Fel sau mod de a proceda într-o anumită situaţie. Secţia a III - a din Cap. I al $Regulamentului Organic al Principatului Valahiei$ (1831) se intitula astfel: $@"Chipul alegerii domnului".@ $
@CHIPEREŞTI@ = sat moldovenesc situat la confluenţa Bahluiului cu Jijia. Acolo, domnul @Grigore Alexandru Ghica (1764 - 1767)@ a construit prima fabrică de postav din Moldova, trimiţând stofă frumoasă şi $"la sultan Mustafa, peşchiş".$ (din $Cronica$ atribuită lui Enache Kogălniceanu).
@CHIPERGÍU@ = negustor care vindea chiper (piper). 
@CHIPÍU@ = şapcă pentru militari, cu fundul rotund şi cu cozoroc în faţă. A fost purtat şi de unii ofiţeri români până în anul @1934.@
@CHIPRIENI@ = locuitori din insula Cipru.
@CHIPROVICENI@ = negustori bulgari, care în secolul al XVII - lea au emigrat din oraşul @Chiproveţ@ şi s-au stabilit în oraşele mari din Ţara Românească.
@CHIRAGÍI@ = căruţaşi care transportau cu @căruţele cu cai@ mărfuri şi persoane. Breasla chiragiilor era condusă de un @vătaf,@ care în epoca fanariotă s-a numit @chiragi - başa.@
@CHIRALEISA!@ = @"Doamne miluieşte!"@ - formulă liturgică strigată de copiii care îl însoţesc pe preotul ortodox în ajunul Bobotezei.
@CHIRIARH@ = @1.@ Arhiereu care se află în fruntea unei patriarhii, mitropolii sau episcopii; @2.@ Vlădică.
@CHIRIE@ = sumă plătită harabagiilor pentru transportul mărfurilor cu harabaua.
@CHIRIGÍI (@sau @CHILIGÍI) @= persoane care transportau cu @carele cu boi@ vin şi alte mărfuri, în schimbul unei sume numită @chirie.@
@CHIRILIC@ = vechi alfabet slav. A fost inventat de fraţii @Constantin@ (sau @Kiril,@ după ce s-a călugărit) şi @Metodiu@ în secolul al @IX - lea d. Hr.@ Pe vremea aceea, slavii din Moravia Mare se împotriveau francilor din apus, care pentru ei constituiau o ameninţare. Conducătorul cnezatului Moraviei Mari, pe nume @Rostislav,@ după ce şi-a consolidat tronul prin alianţa cu ţarul bulgar @Boris,@ a trimis o solie în anul @862@ la împăratul @Mihail@ al Imperiului Bizantin, cerându-i dascăli care să propovăduiască Creştinismul în limba poporului morav. împăratul i-a trimis în Moravia pe fraţii Constantin (Kiril) şi Metodiu, care se aflau la Curtea lui. După părerea celor mai mulţi cercetători, aceşti fraţi, pentru a răspândi Creştinismul între moravi, au creat mai întâi un alfabet numit @glagolitic@ (de la termenul slav @"glagoli",@ care înseamnă @"cuvânt"@), iar apoi altul, numit @chirilic.@ Acesta din urmă a fost folosit şi în Ţările Române până în anul @1860,@ cu simplificări succesive şi cu o perioadă de @tranziţie @către grafia latină. La început, alfabetul chirilic românesc cuprindea @43@ de semne  (sau @slove@). Mai târziu a fost redus la numai @28.@
@CHISEÁ@ = vas făcut din sticlă sau din alte materiale, în care se păstra dulceaţa din fructe.
@CHITAI@ = chinez.
@CHITAR (@sau @PITAR)@ = producător sau negustor de pâine.
@CHITAR - BAŞ@ = starostele unei bresle medievale de chitari.
@CHITĂ@ = pachet cu @12@ fuioare de cânepă meliţate şi răgilate, adică pregătite pentru a fi toarse.
@CHITRI@ = arbori exotici, ale căror fructe comestibile erau importate în Ţările Române.
@CHIUĂ (@sau @PIUĂ, PIVĂ)@ = instalaţie pentru îndesirea ţesăturilor de lână.
@CHIULAF@ = căciulă turcească (işlic).
@CHIURCI@ = @1.@ Blană; @2.@ Haină de blană.
@CHIURCI - BAŞĂ@ = starostele (şeful) unei bresle medievale de blănari şi cojocari.
@CHÍVĂRĂ@ = chipiu înalt, care odinioară făcea parte din uniforma unor militari.
@CHIVERNISEALĂ @= @1.@ Cârmuire; @2.@ Mod de administrare. $"înţălegând împărăţiia rea chiverniseală a lui $(Constantin Duca în prima domnie din Moldova, 1693 - 1695, n. n.)$ şi slăbiciunea ţărăi, trimis-au un capigi - başia ca să cerce starea ţărăi şi de chiverniseala domnului". $(din $Cronica anonimă a Moldovei, 1661 - 1729$). Domnul Ţării Româneşti, Constantin Brâncoveanu (1688 - 1714), $"ş-au chivernisit patriia cu a sa bună înţelepciune ...". $(Radu Greceanu, $Cronica$). $"Cei în vârstă sunt stăpâni să-şi chivernisească averea lor cum vor vrea". $(din $Legiuirea Caragea, 1818$); @3.@ Ocupaţie (profesie). Despre ţăranii clăcaşi din satul @Dămilenii Cârstii,@ ţinutul Dorohoi, în catagrafia din anul 1820 s-a menţionat: $"Chiverniseala şi alişverişul lor, cu cărăuşia şi cu lucrul mâinii lor. Starea lor, de mijloc". $(Arhivele Naţionale din Iaşi, fond $Vistierie, $Tr. 166, op. 184/16, f. 66 - 68).
@CHIVOT@ = ladă de lemn în Templul lui Solomon din Ierusalim, lungă de 4 picioare şi adâncă de 2,6 picioare. Pentru a fi purtat, Chivotul era prevăzut pe laturi cu doi drugi trecuţi prin inele. în Chivot erau păstrate @Tablele Legilor.@
@CHIVUŢĂ@ = ţigancă angajată să lucreze cu ziua la întreţinerea curăţeniei într-o casă boierească.
@CHIZĂŞ@ = garant.
@CHRYSOBUL@ = denumirea oricărui @document solemn@ scris în cancelaria Imperiului Bizantin. Purta semnătura împăratului, făcută numai cu cerneală roşie. De aici provine denumirea de @hrisov@ (document medieval @solemn@ în Moldova şi Ţara Românească).
@CHRYSOGRAPHIA@ = scriere veche, pentru care era folosit aurul sau argintul.
@CHURLS@ = oameni liberi din vechea societate anglo - saxonă.
@CIACHIR@ = grâu de calitate mijlocie în Moldova în secolele XVIII - XIX. Cel de calitate superioară se numea @arnăut,@ iar cel de calitate inferioară se numea @cârnău (cărnău).@ 
@CIAMBULURI@ = detaşamente militare tătăreşti.
@CIÁSTIE@ = mahalá (cartier, cvartal) într-un oraş moldovenesc din prima jumătate a secolului al XIX - lea, care purta numele unei @culori.@ De exemplu, în anul @1832@ oraşul @Bacău@ era împărţit în două @ciastii@ sau @cvartale:@ $Roşie $şi$ Neagră. $(Arhivele Naţionale din Iaşi, fond $Vistierie,$ transport 644, opis 708, dosar 107). în anul @1845,@ acelaşi oraş era împărţit în patru @ciastii:@ $Albă, Verde, Galbenă,$ $Roşie.$ 
@CIBELE @sau@ KYBELE (divinitate frigiană)@ = zeiţa Pământului, soţia lui Saturn şi mama zeilor. în secolul al VI - lea î. Hr. cultul ei a trecut din Asia Mică în Grecia. Acolo, @Cibele@ s-a identificat cu @Rhea.@
@CICHIRGÍU@ = vechi cofetar la Curtea domnilor din Ţările Române.
@CICLOPI (în mitologia greacă)@ = oameni uriaşi, cu un singur ochi în frunte. Erau fiii zeului Uranus şi ai zeiţei Geea şi munceau în fierăria zeului Hefaistos, în calitate de calfe. Erau în stare să construiască ziduri uriaşe, numite @"ciclopice".@ 
@CIDRU@ = băutură puţin alcoolică, obţinută prin fermentarea sucului de mere.
@CIFERT@ = sfert. Această denumire se dădea celor @patru rate@ (uneori mai multe) în care se împărţea birul anual în secolele @XVIII - XIX.@ $"Şi-ncepu Duca Vodă $(Constantin Duca în cea de-a doua domnie în Moldova, 1700 - 1703, n. n.) $a scoate grele dări pe ţară, a-ndesi ciferturili ce le scosesă Antohi Vodă: din patru dederă opt într-un an". $(Ion Neculce, $Letopiseţul$). Anul fiscal începea la 1 octombrie. O @samă@ moldovenească pe 1806/1807 are următorul titlu: $"Sama Vistieriei în care s-au încărcat @cifertul întăi @$(subl. ns.)$ următoriu, pentru luni octombrie, noiembrie şi decembrie (...)". $(Arhivele Naţionale din Iaşi, fond $Vistierie, $tr. 166, op. 184, nr. 4). Uneori se încasau mai multe @ciferturi@ pe an. De exemplu, domnul Moldovei, Ioan Vodă Mavrocordat (1743 - 1747), $"au adaos şi ciferturile, pre an câte 8 ciferturi".$ (Ioan Canta, $Letopiseţul$).$ $
@CIFRU@ = semne convenţionale şi secrete (litere sau cifre) folosite atât de diplomaţi în corespondenţa cu guvernele lor, cât şi de militari.
@CIFTLIK@ = proprietate funciară în Imperiul Otoman.
@CILEN@ = membru al instanţei de judecată moldoveneşti la începutul secolului al XIX - lea.
@CILIBÍU@ = @1.@ Domn; @2.@ Nobil; @3.@ Om distins; @4.@ Stăpân.
@CIMBRII@ = numele unui trib germanic din Antichitate, care locuia pe ţărmul sudic al Mării Baltice.
@CIMÓTIE@ = @1.@ Rudă; @2.@ Neam.
@CIN@ = @1.@ Rang boieresc; @2.@ Grad militar; @3.@ Luntre mică, pescărească.
@CINCINATUS (ordinul de)@ = ordin instituit în ziua de @14 aprilie 1783@ pentru ofiţerii americani şi francezi cu mari merite în Războiul pentru Independenţa Statelor Unite ale Americii.
@CINCIZECIME@ = Pogorârea Sfântului Duh (marea sărbătoare creştină din a cincizecea zi de după Paşti).
@CINERARĂ@ = urnă funerară în care se păstra cenuşa persoanei decedate. 
@CINÓVNIC@ = mic slujbaş medieval din Moldova şi Ţara Românească.
@CINQUECENTO@ = denumire pentru arta şi cultura italiană din secolul al @XVI - lea.@
@CINTÉOTL (în mitologia aztecă)@ = zeul Porumbului şi al Recoltelor. Exista şi o zeiţă a Porumbului, numită @Xilonen.@ 
@CINZEACĂ@ = o cantitate de 50 de dramuri (cca. 160 de grame) de ţuică.
@CIOBACĂ@ = luntre de dimensiuni mici, confecţionată fie din scânduri, fie dintr-un buştean de copac scobit.
@CIOCĂNAŞI@ = muncitori care tăiau bolovanii de sare în ocnele româneşti din epoca medievală.
@CIOCHINĂ@ = @1. @Partea dindărăt a şeii de pe cal; @2.@ Cârlig care se prinde de şaua calului.
@CIOCLU@ = @1.@ Persoană care ducea morţii la groapă; @2.@ Cel care îi îngropa pe ciumaţi.
@CIOHA@ = vas mic, cu o capacitate de 1 - 5 vedre.
@CIOHODAR@ = mic dregător care avea grijă $"să se facă ciubote şi încălţări pentru nevoile domnului şi ale întregii curţi (...); la ordinele lui sunt toţi cizmarii din Iaşi". $(Dimitrie Cantemir, $Descrierea Moldovei$).
@CIOLTAR@ = pătură frumos împodobită, care se punea sub şaua calului.
@CIORBAGÍU@ = @1.@ Ofiţer în vechea oaste de ieniceri turci. în anul 1713 $"au poruncit dar hanul şi paşa de s-au pregătit toţi ciorbagiii şi ienicerii (...)". $(din $Cronica Ghiculeştilor$); @2.@ Fruntaş al unui sat românesc din Dobrogea în timpul stăpânirii otomane. Dintre fruntaşii ciorbagii se alegea primarul (cogeabaşul) satului; @3. @Creştin bogat în Dobrogea aflată sub stăpânire otomană.
@CIPPI@ = pari ascuţiţi şi înfipţi în pământ în faţa fortificaţiilor romane, pentru a fi oprită cavaleria duşmană.
@CIRAC (@sau @CIRIAC)@ = @1.@ Persoană protejată, favorită; @2.@ Om de încredere; @3.@ Vasal.
@CIRCUMCÍZIE@ = tăierea rituală, de jur - împrejur, a prepuţului la evrei şi la alţi orientali. La copiii evrei de sex masculin, @circumcizia@ se face în ziua a 8 - a după naştere, când li se dă şi un nume ebraic.
@CIREZAR@ = @1.@ Vechi negustor de bovine; @2.@ Proprietarul unei cirezi de vite cornute.
@CIRIC@ = @1.@ Măsură pentru suprafaţă, egală cu un sfert de pogon (circa 7 prăjini); @2.@ O optime dintr-o pâine.
@CIRITEI (@sau @CERETEI) @= pădurice formată mai mult din tufişuri.
@CIRTĂ@ = termen prin care în nordul Moldovei, la începutul secolului al XX - lea, se înţelegea munca salariată de pe moşii în timpul verii.
@CISLĂ@ = adunare a obştei pentru a repartiza, prin @cisluire@ (sfat), birul satului pe contribuabili, proporţional cu averea fiecăruia. în timpul celei de-a doua domnii în Moldova, Constantin Mavrocordat (1741 - 1743) a introdus un nou obicei, $"făcând pe ţară ca să s(ă)cisluiască, făcând dzăci bucate un cap ...". $(Pseudo - Enache Kogălniceanu, $Letopiseţul$).
@CISLUÍ (a)@ = a număra.
@CIŞMEA@ = fântână.
@CIT@ = pânză inferioară, cu flori, ţesută din bumbac. în anul 1826 preţul unui cot de cit în Moldova era de 1 leu şi 35 de parale (Arhivele Naţionale din Iaşi, fond $Documente,$ P. 98/62), bani ce puteau fi obţinuţi atunci din vânzarea a 5 pui de gâină. ($Idem, $P. 255/53).
@CITANIE@ = citirea unui text sau a unei rugăciuni în timpul slujbei religioase.
@"CITITORIU DE STEALE"@ = astrolog. 
@CIUBOTĂ@ = taxă (amendă) plătită în Moldova medievală slujitorilor domneşti care îşi uzau încălţămintea mergând să cerceteze  un conflict.
@CIUBUC @= lulea lungă, folosită de fumătorii din Orient.
@CIUBUCCÍU@ = @1. @Producător sau vânzător de ciubuce; @2. @Persoana care umplea şi aprindea ciubucul unui domn sau boier în epoca fanariotă.
@CIUDESE@ = minuni. $"Şi fu Iisus Dumnezeu şi Om, şi făcea ciudese mari şi multe". $(Mihail Moxa, $Cronica universală$). $"Marele şi puternicul Dumnedzău multe şi mari ciudese au făcut în vreme de demult pre lume".$ (Varlaam, $Cazania, 1643$).
@CIUDOTVOREŢ@ = om care săvârşea minuni.
@"CIUMA LUI CARAGEA"@ = epidemie izbucnită în Ţara Românească în anul @1813,@ în timpul domniei lui @Ioan Gheorghe Caragea (1812 - 1818).@ Au murit atunci peste @70.000@ de oameni.
@"CIUMA NEAGRĂ"@ = epidemie care în perioada @1347 - 1349@ a ucis circa @1/3@ din populaţia Europei occidentale. în anii 1345 - 1346, tătarii, printre care bântuia ciuma, au asediat cetatea genoveză Caffa din nordul Mării Negre. Ca să răspândească boala şi printre genovezii asediaţi acolo, tătarii au aruncat cadavre peste fortificaţii, cu o catapultă puternică. Marele istoric Gheorghe I. Brătianu scria că acesta a fost un $"război microbian".$ Corăbierii genovezi care aprovizionau cetatea, s-au contaminat şi au dus boala până în Occident, unde a făcut ravagii. S-a stabilit, cu aproximaţie, că molima a ucis @43.000.000@ de oameni, dintre care @26.000.000@ în Europa occidentală. în Islanda, de exemplu, au murit aproape toţi locuitorii. Ciuma a fost cunoscută şi în Antichitate, şi în Evul Mediu timpuriu. De exemplu, epidemia din anul @430 î. Hr.,@ care a ucis @1/3@ din populaţia oraşului @Atena.@ O epidemie de ciumă s-a declanşat şi în Imperiul Bizantin în anul @542 d. Hr.@ Atunci s-a îmbolnăvit şi împăratul Iustinian I (527 - 565), care, însă, a supravieţuit.
@CIURAR@ = @1.@ Meşteşugar de demult, care confecţiona ciururi; @2.@ Negustor de ciururi.
@CIUTACI@ = turci din Peninsula Balcanică (sudul Dunării).
@CIVIS ROMANUS@ = cetăţean roman.
@CIVITAS MILCOVIAE@ = numele vechi al localităţii @Odobeşti@ de lângă Focşani, atestată documentar în anul @1227@ ca reşedinţă a Episcopiei Catolice a cumanilor. în anul @1241@ Episcopia a fost desfiinţată de tătari.
@CIVITATES@ = @1.@ Oraşe fortificate, romane şi bizantine; @2.@ Centre religioase (episcopale) din epoca medievală occidentală.
@CLACĂ@ = @1.@ Obligaţie în muncă a ţăranilor dependenţi faţă de stăpânii pământului (nobili, boieri sau mănăstiri). La începutul feudalismului, această obligaţie nu era reglementată. Mai târziu, prin unele legiuiri feudale, a fost stabilită la @3 - 4@ zile pe săptămână în Transilvania, la @12@ zile pe an în Ţara Românească, şi la @24@ (apoi @12@) zile pe an în Moldova. în anul 1766, domnul Moldovei, Grigore al III - lea Ghica, printr-un $Aşezământ agrar $a introdus $nartul$ (adică norma zilnică de muncă) şi a fixat o clacă de numai @6@ zile pe an pentru $"satele care vor fi pe marginea Moldovei".$ Regulamentele Organice din anii 1831 şi 1832 au mărit în mod deghizat numărul zilelor de clacă în Moldova şi Ţara Românească, prin stabilirea unor norme zilnice de lucru foarte ridicate. Obligaţia clăcii o aveau numai ţăranii capi de familie. Această obligaţie a fost desfiinţată în anul @1848@ în Transilvania şi în @1864@ în România; @2.@ Boieresc; @3.@ Muncă de o zi, benevolă şi gratuită, prestată odinioară de flăcăii şi fetele dintr-un sat moldovenesc în folosul unui consătean de-al lor la construirea casei acestuia, la prăşit, secerat etc. Seara, cel ajutat oferea în ograda lui o petrecere cu lăutari, ţuică, şi ceva de mâncare.
@CLAIE@ =  veche unitate de măsură a cerealelor păioase, folosită în Moldova în epocile medievală şi modernă. Era formată din 17 sau 21 de snopi puşi unul peste altul în formă de cruce şi cu spicele spre interior, pentru a fi apărate de ploaie. Fiecare rând număra 4 sau 5 snopi suprapuşi. Al 17 - lea sau al 21 - lea snop se punea deasupra celorlalţi, cu spicele în jos.
@CLAMATOR@ = sclav care anunţa numele oaspeţilor ce intrau în casa stăpânului său roman.
@CLAN@ = @1.@ Termen prin care în Antichitate erau denumite ginţile şi triburile celţilor; @2.@ Grup de rude ce proveneau din aceeaşi gintă; @3.@ Clică. 
@CLANDESTIN@ = ceva secret, făcut pe ascuns şi contrar legii.
@CLARVĂZĂTOR@ = persoană care poate să întrevadă cum va decurge o acţiune în viitor.
@CLASĂ DE MIJLOC@ = categorie socială relativ înstărită, formată din meseriaşi, negustori, ţărani proprietari de pământ etc.
@CLASSIÁRII@ = marinari romani.
@CLAUSEWITZ KARL von (1780 - 1831)@ = general prusac, teoretician militar şi adept al @războiului total.@
@CLAUSTER (@sau @CLAUSTRU)@ = mănăstire catolică.
@CLAUZE@ = prevederi speciale, cuprinse într-un document (act) oficial.
@CLĂTÍ (a)@ = a porni la război o oaste medievală românească.
@CLEMENTIA (în mitologia romană)@ = zeiţa Iertării şi a Milei.
@CLER@ = @1.@ Toţi slujitorii unei biserici sau ai unui cult creştin dintr-o eparhie sau ţară; @2.@ Preoţime.
@CLERICALISM@ = tendinţă a conducătorilor Bisericii de a spori influenţa clerului în societate.
@CLICĂ@ = oameni întovărăşiţi pentru un scop condamnabil.
@CLIMATOLOGIE@ = denumirea ştiinţei geografice care studiază climatele (caracteristici, repartizare geografică etc.).
@CLIO (în mitologia greacă)@ = una dintre cele nouă muze,  fiică a lui Zeus şi a Mnemosinei. Era zeiţa Memoriei şi, totodată, @muza Istoriei.@ Anticii şi-o imaginau ca pe o femeie tânără ce ţine o trâmbiţă într-o mână şi un sul de pergament în cealaltă.
@CLIPER@ = navă mare, cu pânze şi cu minimum trei catarge.
@CLIPEUS@ = scut folosit în luptă de ostaşii romani.
@CLIRONOM@ = moştenitor.
@CLIRÓS@ = @1.@ Clerici, în general; @2.@ Preoţi.
@CLISIÁRNIŢĂ (@sau @CLISÉRNIŢĂ)@ = clădire de lângă o mănăstire (de exemplu, la Moldoviţa) în care se păstrează veşmintele clericilor şi diferite odoare ale mănăstirii.
@CLOPOTNIŢĂ@ = turn pe biserică, sau alături, în care se află clopotele şi toaca.
@"CLOŞCA CU PUII DE AUR"@ = tezaur de o excepţională importanţă, descoperit în primăvara anului @1837@ în comuna @Pietroasele@ din judeţul Buzău. Datează din perioada migraţiilor şi este atribuit vizigoţilor din @secolul al IV - lea d. Hr.@ Era format din @22@ obiecte de aur, din care se păstrează numai @12,@ în greutate de @18@ kilograme. Scriitorul şi arheologul @Alexandru Odobescu (1834 - 1895)@ a scris şi publicat importanta monografie intitulată $Le trésor de Pétrossa$.
@CLÚCER (@sau @MARE CLUCER)@ = dregător care se ocupa de aprovizionarea cu alimente a Curţii domneşti. Miron Costin, în $Poema polonă, $scria că acesta $"adună şi distribuie mierea, untul, brânzeturile, care se dau turcilor, şi pentru oaspeţi, şi pentru cheltuielile bucătăriei".$ Puţin mai târziu, Dimitrie Cantemir scria că clucerul $"supraveghează toate cămările domnitorului în care se păstrează poame, unt, miere, brânză, sare şi altele de acest fel", $şi că era răsplătit de domn cu $"dijmele de la stânele de oi pe care ţăranii le ţin prin munţii Moldovei".$ în Moldova, clucerul este atestat în anul @1425.@ 
@CLUNÝ @= localitate din Franţa în care @Guillaume le Pieux,@ duce de Aquitania, a construit în anul @910@ o abaţie (mănăstire) de benedictini. De acolo a început o mişcare de reformă, care s-a extins în secolele XI - XII. Această abaţie este @prima construcţie în stil romanic@ din Europa occidentală. A fost sfinţită în anul @1095.@ 
@CNEAGHINĂ (@sau @CNEGHINĂ) @ = soţie sau fiică de cneaz sau de ţar rus. Aşa erau numite şi soţiile şi fiicele boierilor moldoveni în secolele XV - XVII. $"în anul 6971 $(1463)$ iulie 5, şi-a luat Ştefan Voievod doamnă pe cneghina Evdochia de la Chiev, sora lui Semen ţarul". $(din $Letopiseţul anonim al Moldovei$).
@CNEMIDĂ@ = apărătoare folosită de ostaşii greci şi romani din Antichitate pentru a-şi proteja picioarele de la genunchi până la gleznă. Era făcută din fier sau din bronz.
@CNEZAT@ = formaţiune politicâ prestatală care era formată dintr-un grup de sate româneşti conduse de un @cneaz.@
@CNEZATUL HERŢEI@ = formaţiune politică prestatală din secolele @IX - XI@ în nordul Moldovei, situată la mijlocul distanţei dintre oraşele Dorohoi şi Cernăuţi, pe teritoriul care în secolele @XVIII - XIX@ s-a numit @Ţinutul Herţa.@ Reşedinţa cneazului era într-o @aşezare fortificată,@ aflată azi pe teritoriul satului @Fundu Herţei@ din comuna Cristineşti, judeţul Botoşani, căreia localnicii îi zic @redută.@ Această cetăţuie a fost cercetată de mari arheologi români în anii @1934, 1957, 1967 - 1974.@ în istorie, formaţiunea politică prestatală amintită aici mai poartă şi numele de @$Codrii Herţei.$@
@CNUT@ = bici din curea sau din funie, care avea în vârf bile de plumb.
@"COADĂ DE TOPOR"@ = expresie folosită atunci când cineva ajută (ca unealtă) o anumită persoană să înfăptuiască fapte rele şi păgubitoare colectivităţii.
@COALIŢIA ANTIHITLERISTĂ@ = alianţă între @26@ de ţări, încheiată la @Washington@ în ziua de @1 ianuarie 1942.@ Documentul, intitulat $Declaraţia luptei comune împotriva ţărilor Axei ($sau $Declaraţia Naţiunilor Unite),$ putea fi semnat în viitor de orice ţară care accepta principiile $Cartei Atlanticului$ din 11 august 1941.
@COATLICUE (în mitologia aztecă)@ = zeiţa Pământului, a Fertilităţii şi a Morţii.
@COAUTOR@ = persoană care, împreună cu alta (altele), a scris sau a tipărit o carte.
@COBâLĂ@ = @1.@ Teritoriu din Moldova medievală pe care se creşteau herghelii; @2.@ Mică formaţiune politică prestatală românească, aşa cum a fost  cea din stânga cursului mijlociu al Siretului, formată din @39 de sate@ şi având o suprafaţă de @1.750 de km^2.@
@COBORâTOR@ = descendent.
@COBÚR@ = toc de piele prins de şaua calului, în care călăreţul îşi ţinea revolverul. în anul 1811, $"o părechi pistoali cu cobur(ul) lor"$ s-a vândut în Moldova cu 15 lei (Arhivele Naţionale din Bacău, $Colecţia de documente, $P. V/91, f. 1 v.).
@CÓCHII - VECHI@ = @licitaţie@ în Moldova în secolul al XVIII - lea şi la începutul secolului al XIX - lea, pentru luarea în arendă a unor venituri ale Statului. Un document pe care l-am publicat în revista $Carpica$ nr. XXIX, Bacău, 2000, are următorul titlu: $"Ponturile Slujbei Vămii după cum s-au strigat într-acest an la Cochii Vechi,$ $1804, ghenar întăi".$
@CÓCIE@ (de la germ.@ kutsche@) = trăsură mare, închisă, folosită în Ţările Române în secolele XVI - XVIII.
@COCON (@sau @CUCON) @= copil de domn sau de boier în Moldova medievală. $"Cucon să chiamă pănă al şeptelea an de vrăstă". $(din $Pravila$ lui Vasile Lupu, 1646).
@COCOŞ@ = ciocănelul exterior al mecanismului de dare a focului la o puşcă de vânătoare.
@"COCKTAIL MOLOTOV"@ = expresie prin care militarii germani numeau sticlele incendiare aruncate de militarii sovietici asupra tancurilor germane în cel de-al doilea război mondial.
@COD@ = carte (culegere) de legi. De exemplu, $Approbatae Constitutiones $(Transilvania, 1653), $Compillatae Constitutiones$ (Transilvania, 1669), $Pravilniceasca Condică$ (Ţara Românească, 1780), $Codul lui Callimachi$ (Moldova, 1817) şi $Legiuirea lui Caragea$ (Ţara Românească, 1818).
@COD CIVIL@ = culegere de legi care reglementează relaţiile dintre membrii societăţii, proprietatea etc.
@CODEX@ = @1.@ Manuscrise pe table de lemn cerate din Grecia şi Roma antică, prinse la cotor cu curele; @2.@ Culegere de manuscrise sau de legi din epoca medievală.
@CODICE@ = culegere de texte, mai ales religioase. De exemplu, $Codicele Voroneţian$ din Moldova (secolul al XVI - lea).
@"CODICELE MARAMUREŞAN DE LA IEUD"@ = @cea mai veche scriere în limba română,@ din câte se păstrează. Manuscrisul datează din anii @1391 - 1392@ şi a fost descoperit în @1962@ de istoricul @Dumitru Şerbu.@ Se păstrează în Biblioteca Academiei Române.
@"CODICELE TEODOSIAN"@ = culegere de legi din anul @438 d. Hr.@ alcătuită în timpul împăratului roman @Teodosie al II - lea (408 - 450).@ Cuprinde toate legile imperiale începând cu cele din timpul împăratului Constantin cel Mare (306 - 337).
@CODICIL@ = act prin care un testament este modificat sau completat.
@CODICOLOGIE@ = ştiinţă auxiliară a istoriei care studiază tehnica de executare şi conţinutul manuscriselor.
@CODREAN@ = locuitor de lângă @Codrul Tigheciului (@sau @Chigheciului)@ din apropierea Bugeacului (sudul Basarabiei).
@"CODRII HERŢEI"@ = @1.@ Denumirea veche a unor codri întinşi pe circa @30@ de kilometri în nord - vestul judeţului Botoşani şi în sudul actualului raion Herţa din regiunea Cernăuţi (Ucraina). La poalele acestor Codri dinspre România se înşiruie satele $Oroftiana de Sus, Oroftiana de Jos, Bajura, Hudeşti, Alba, Comăneşti, Suharău, Dămileni, Cristineşti, Poiana, Baranca, Fundu Herţei, Racovăţ, Ibăneşti$ şi $Pomârla.$ De partea cealaltă a Codrilor se află satele româneşti $Pilipăuţi, Lunca, Proboteşti, Târnauca, Tureatca,$ precum şi orăşelul $Herţa,$ care în @1940 (1944)@ au fost anexate de U. R. S. S. în mod abuziv, iar astăzi fac parte din raionul Herţa, regiunea Cernăuţi (Ucraina). Izvoarele istorice medievale amintesc de trei Codri vestiţi în Ţara Moldovei: ai @Herţei,@ ai @Hârlăului@ şi ai @Iaşilor.@ în secolele @IX - XI,@ teritoriul din jurul $Codrilor Herţei$ era organizat într-un @cnezat românesc@ cu centrul politic într-o @aşezare fortificată,@ ale cărei ruine se mai văd şi azi pe un deal satul Fundu Herţei, comuna Cristineşti, judeţul Botoşani. Mai târziu, în $Codrii Herţei$ se adăposteau @cei mai temuţi haiduci moldoveni; 2.@ Denumire dată şi fostului cnezat românesc al @Herţei.@  
@CODUL LUI HAMMURABI (@sau @HAMMURAPI)@ = culegere de legi din vremea lui @Hammurabi (1792 - 1750 î. Hr.),@ fondatorul statului babilonian. Codul, în limba akkadiană, a fost descoperit la @Susa@ (est de Babilon) în anul @1901.@ Placa de diorit pe care au fost scrise cele @282@ de articole ale $Codului$ se păstrează la Luvru. Acest $Cod$ prevedea pedepse foarte aspre pentru sclavi, mai ales pentru cei fugari şi pentru oamenii liberi care îi adăposteau. $"Dacă omul $(liber - n. n.)$ însă ţine pe acel sclav în casa sa, şi sclavul este apoi găsit în această casă, omul respectiv să moară". $(art. 19).$ "Dacă un sclav dă o palmă fiului unui om liber, să i se taie urechea". $(art. 205).
@COFETURI (@sau @CONFETURI)@ = @1.@ Bomboane; @2.@ Diferite dulciuri. în ziua de 5 februarie 1777 un moldovean a plătit 4 lei $"pe 2 ocă confeturi de pus pe colivă şi la părăstasu". $(Arhivele Naţionale din Bacău, $Colecţia de documente,$ P. II$/$110, f. 1).
@COGEA@ = @1.@ Bătrân; @2. @ Mare; @3.@ Viteaz.
@COGEA - BAŞ@ = @1.@ Primul dintre bătrâni; @2.@ Primar al unui sat dobrogean în timpul stăpânirii otomane.
@COGNOSCIBIL@ = ceva ce poate fi cunoscut.
@COHORS (@sau@ COHORTĂ)@ = unitate militară romană de pedestraşi. Zece cohorte formau o @legiune.@
@COIF@ = obiect de metal pus pe cap, pentru protecţie în timpul luptei. A fost folosit încă din epoca bronzului.
@COLAC@ = taxă medievală plătită de proprietari acelor oameni care le găseau şi le aduceau vitele rătăcite din cârduri sau cirezi.
@COLANDRISÍ (a)@ = a exploata pe cineva, a persecuta.
@COLAŢIONÁ (a)@ = @1.@ Acţiunea de a confrunta copia unui document sau text cu originalul, pentru a descoperi şi înlătura eventualele greşeli; @2.@ A verifica mai multe texte vechi cu acelaşi conţinut, pentru a se constata dacă între ele există diferenţe.
@COLHIDA (@sau @COLCHIDA, KOLCHIS) @= nume pe care vechii greci l-au dat Gruziei occidentale, unde au întemeiat două colonii. în secolele @VI - II î. Hr.@ a existat Regatul Colhida în zona Munţilor Caucaz (estul Mării Negre). 
@COLHOZ@ = gospodărie agricolă colectivă, creată prin constrângerea ţăranilor din fosta U. R. S. S.
@COLIBAŞI@ = nume dat unor ţărani dependenţi din Ţara Românească în secolul al @XVII - lea,@ deoarece locuiau în colibe.
@COLIMVITRĂ@ = @1.@ Vas în care se punea apa pentru a fi botezaţi copiii la începutul Creştinismului; @2.@ Cristelniţă.
@COLINELE ROMEI@ = cele şapte dealuri de lângă râul Tibru, pe care s-a construit oraşul Roma. Colinele aveau următoarele denumiri: @Palatin, Capitoliu, Quirinal, Viminal, Esquilin, Caelius@ şi @Aventin.@
@COLLEGIA@ = breaslă meşteşugărească în Imperiul Roman.
@COLOADĂ@ = măsură pentru grâne folosită în Moldova în secolul al XV - lea, care cuprindea patru găleţi. Este de origine poloneză. La 6 ianuarie 1411, domnul Moldovei, Alexandru cel Bun, hotăra să-i dea ctitoriei sale de la Bistriţa, între altele, $"zece coloade de grâu" $în fiecare an. Mai târziu, printr-un hrisov domnesc din 26 ianuarie 1453, mănăstirii Pobrata din Moldova i se acorda anual anumite cantităţi de ceară, vin, o prisacă la Bohotin, precum şi $"în fiecare an, câte douăsprezece coloade de malţ şi patru coloade de grâu" $de la morile oraşului Baia. 
@COLOANE GEMINATE@ = coloane care într-o construcţie sunt grupate două câte două.
@COLOANELE LUI HERCULES@ = numele antic al strâmtorii @Gibraltar.@
@COLONADĂ@ = şir de coloane aşezate în faţa intrării într-o clădire sau în jurul pereţilor.
@COLONEL@ = grad militar superior locotenent - colonelului şi inferior generalului.
@COLONTITLU@ = rând scris deasupra paginilor unui text, care cuprinde numele autorului şi titlul lucrării (uneori, prescurtat).
@COLOSSEUM @= amfiteatru cu 50.000 de locuri construit în Roma antică între anii @75 - 80 d. Hr.,@ în timpul împăraţilor @Vespasian@ şi @Titus.@ Avea patru etaje, 80 de intrări, şi era folosit pentru diferite reprezentaţii şi lupte de gladiatori.
@COLOSUL DIN RODOS@ = una dintre cele şapte minuni ale Antichităţii, situată pe insula cu acelaşi nume, la 25 de kilometri în sud - vestul Asiei Mici. Monumentul a fost înălţat în amintirea unei victorii a regelui Ptolemeu I al Egiptului (supranumit apoi @"Soter",@ adică @"Salvatorul"@) împotriva unor duşmani ai locuitorilor din Rodos. Statuia a fost făcută din bronz de sculptorul @Chares din Lindos,@ elevul celebrului Lisip, în timp de @12 ani (292 - 280 î. Hr.).@ După descrierea lui Pliniu, Colosul era înalt de 31,5 metri (cam cât un bloc cu 10 etaje din zilele noastre). Unii au presupus că printre picioarele depărtate ale Colosului puteau trece corăbiile. Această statuie uriaşă s-a prăbuşit după numai 56 de ani, în timpul cutremurului din anul @224 î. Hr.@ Se spune că în secolul al X - lea d. Hr. un calif arab a vândut unui negustor Colosul, care stătea prăbuşit de peste un mileniu. S-a calculat că bronzul din Colos cântărea circa 300 de tone, dacă acel negustor a avut nevoie de 900 de cămile pentru a-l transporta.
@COLPORTAJ@ = comerţ ambulant de demult.
@COLT@ = tip de revolver inventat de americanul @Samuel Colt (1814 - 1862).@
@COLŢUNI@ = ciorapi din lână, împletiţi.
@COLUMBAR (@sau @COLUMBARIA)@ = construcţie funerară cu nişe în pereţi, în care romanii depuneau urnele cu cenuşă după incinerarea persoanelor decedate.
@COLUMNA LUI TRAIAN@ = monument construit în Roma de către @Apollodor din Damasc@ în anul @113 d. Hr.,@ în amintirea luptelor purtate de împăratul Traian împotriva dacilor. Are înălţimea de 29,78 metri (sau circa 40 de metri cu tot cu soclu) şi se compune din 18 blocuri mari de piatră suprapuse. Friza, în formă de spirală, are lungimea de 200 de metri, înălţimea între 0,90 - 1,25 metri, şi cuprinde 155 de scene de război cu circa 2500 de figuri. Columna are diametrul de 3,50 metri şi este prevăzută cu o scară interioară. La baza ei a fost pusă o urnă funerară de aur, cu cenuşa împăratului Traian. în vârful Columnei era statuia împăratului, dar în anul @1587@ a fost înlocuită cu statuia Sfântului Petru.
@COLUMNAE HERCULIS@ = nume dat promontoriilor Abyla şi Calpe, între care se află strâmtoarea Gibraltar. Se spune că la început promontoriile erau legate, dar le-a despărţit puternicul Hercule, de la care şi-au luat numele.
@COMANDAMENT@ = organul care conduce o mare unitate militară sau o instituţie militară.
@COMANDATURĂ@ = Comandament (în vechea armată germană).
@COMANDIR@ = vechi comandant de oaste.
@COMÁNDO@ = trupe antrenate special pentru diferite acţiuni independente.
@COMANDÓR@ = colonel de aviaţie sau de marină.
@COMĂNAC@ = căciulă cilindrică purtată de călugării ortodocşi.
@COMEMORARE@ = ceremonie organizată pentru a evoca amintirea unei personalităţi sau a unui eveniment istoric.
@COMENDUIRE@ = denumirea organului militar care asigură ordinea şi disciplina într-o localitate.
@"COMENTARII"@ = opera împăratului roman @Marcus Ulpius Traianus (98 - 117)@ în care a descris cele două războaie pe care le-a purtat cu regele @Decebal (87 - 106)@ pentru cucerirea Daciei. $Comentariile$ s-au pierdut în împrejurări necunoscute.
@"COMES SACRI STABULI"@ = @conducătorul grajdurilor imperiale@ din Imperiul Bizantin.
@COMILITON@ = tovarăş de idei sau de luptă.
@CÓMIS@ = dregător important, care avea în grijă grajdurile şi hergheliile domneşti. Cel din Moldova răspundea şi de braniştea domnească de la Bohotin, lângă Prut. Primele atestări sunt din @1415@ (Ţara Românească) şi @1435@ (Moldova).
@CÓMIS VOIAJOR@ = persoană care se deplasează în diferite localităţi pentru a căuta clienţi la o marfă.
@COMISAR MILITAR@ = reprezentantul P. C. U. S. într-o unitate militară sau instituţie militară sovietică în perioada @1918 - 1942.@
@COMISARIAT@ = @1.@ Secţie a Poliţiei unui oraş, având în frunte un @comisar@; @2.@ Organ militar local care se ocupă cu recrutarea tinerilor pentru serviciul militar obligatoriu, precum şi cu evidenţa militară a celor ce şi-au satisfăcut stagiul.
@COMISION@ = sumă acordată celui care vinde sau cumpără diferite mărfuri pentru altă persoană.
@COMIŞEL@ = grăjdar la grajdurile domneşti din Moldova şi Ţara Românească, subordonat comisului.
@COMITANENSES@ = trupe de campanie din Imperiul Bizantin în secolul al IV - lea d. Hr.
@COMITET@ = organ colectiv de conducere a unor organizaţii politice, sindicale, culturale etc.
@"COMITET DE OBLĂDUIRE"@ = organ de conducere al Ţării Româneşti format în ziua de @15 ianuarie 1821.@ Din Comitet făceau parte mari boieri în frunte cu @Grigore Ghica@ (viitorul domn), @Barbu Văcărescu@ şi @Grigore Brâncoveanu.@ Cu aprobarea şi cu sprijinul acestora, @Tudor Vladimirescu@ s-a deplasat în Oltenia, unde a început revoluţia.
@COMITIUM@ = acea parte a @Forului@ din Roma unde se aduna poporul în diferite împrejurări.
@COMÍŢII@ = Adunări ale poporului în timpul Republicii Romane, cu atribuţii în probleme politice, religioase sau legislative.
@COMMENDATIO@ = act de supunere prin care cei ce primeau pământ de la seniori în Evul Mediu occidental deveneau vasali.
@COMOARĂ@ = @1.@ Bani mulţi sau obiecte de mare preţ care cândva au fost ascunse, iar mai târziu au fost descoperite de arheologi sau în mod întâmplător; @2.@ Bogăţie.
@COMODOR@ = grad de ofiţer în marina Marii Britanii şi S. U. A., superior gradului de căpitan.
@COMÓRNIC@ = cămăraş. Un $"pan Oană comornic" $este menţionat într-un hrisov moldovenesc din 6 martie 1443.
@"COMPANIA GOLFULUI HUDSON"@ = veche companie comercială britanică înfiinţată în anul @1667@, care făcea comerţ pe teritoriul Canadei. Acea companie a înfiinţat primele aşezări britanice în Canada.
@COMPATRIOT@ = persoană faţă de altă persoană din aceeaşi ţară.
@COMPÉNDIU@ = @1.@ Prezentarea sintetică, sumară, a unei discipline; @2.@ Conspect.
@COMPILAŢIE@ = @1.@ "Operă" cu idei sau fragmente luate de la alţi autori şi pe care autorul respectivei "opere" (?!) nu le-a prelucrat personal; @2.@ Operă fără o contribuţie personală a autorului.
@"COMPILLATAE CONSTITUTIONES"@ = colecţie de legi din Transilvania, alcătuită în anul @1669.@
@COMPLICE@ = persoană care, în mod intenţionat, sprijină pe cineva ca să facă o infracţiune.
@COMPLUVIUM@ = deschizătură în acoperişul casei romane, prin care pătrundeau lumina, aerul şi apa de ploaie.
@COMUNARD@ = luptător în timpul Comunei din Paris din anul @1871.@
@COMUNEROS@ = @1.@ Nume dat unor oraşe din Castilia, care în anul @1520@ s-au răsculat contra absolutismului; @2.@ Denumirea luptătorilor din Columbia care în @1781@ s-au răsculat contra stăpânirii spaniole; @3.@ Denumirea aripii de stânga din timpul revoluţiei spaniole din perioada @1820 - 1823.@
@COMUNIDADES@ = comunităţi autonome organizate de oraşele spaniole răzvrătite împotriva puterii centrale în anii @1520 - 1521.@
@COMUNITATEA ECONOMICĂ EUROPEANĂ (@sau @PIAŢA COMUNĂ)@ = organizaţie pentru integrare economică înfiinţată la Roma în ziua de @25 martie 1957,@ din care făceau parte Franţa, Belgia, Italia, Luxemburg, Olanda şi R. F. a Germaniei. Tot atunci s-a constituit şi @"Comunitatea Europeană a Energiei Atomice" ("Euratom").@ Aceste tratate au intrat în vigoare pe data de @1 ianuarie 1958.@
@COMUNITATEA EUROPEANĂ A CĂRBUNELUI ŞI OŢELULUI (C. E. C. O.)@ = organizaţie economică internaţională constituită în ziua de @18 aprilie 1952.@ 
@COMUNITATEA STATELOR INDEPENDENTE (C. S. I.)@ = uniune de state independente constituită la @Alma - Ata@ în ziua de @21 decembrie 1991.@ S-a format din @11@ (apoi @12@) foste republici sovietice socialiste: Armenia, Azerbaidjan, Belarus, Georgia, Kazahstan, Kârgâzstan, Republica Moldova, Rusia, Tadjikistan, Turkmenistan, Ucraina şi Uzbekistan. S-a hotărât ca sediul C. S. I. să fie la @Minsk@ (în Belarus). 
@COMUNITATE ETNICĂ@ = grup de oameni care au aceeaşi origine, vorbesc aceeaşi limbă şi au o cultură comună.
@COMUNIUNE@ = legătură strânsă între persoane de aceeaşi credinţă.
@CONABÍU@ = culoare vişinie.
@CONAC@ = @1.@ Casă boierească (nobiliară) nefortificată din mediul rural; @2.@ Loc amenajat pentru popasul, odihna şi găzduirea dregătorilor turci care treceau prin Moldova sau Ţara Românească. în cea de-a doua domnie a sa în Moldova, Gheorghe Duca (1668 - 1672) $"au gătitu conace pentru împărăţie, şi poduri peste toate văile câte au trebuitu, cu mare grijă, orânduindu pre la conace oameni de ispravă şi cu izvodu de câte ar trebui, să nu lipsască (...); la conace era grijitu totu ce trebuia, pâne, orzu, ialoviţe, berbeci, miere, untu, lemne, iarbă, ţeruşi, şi totu ce trebuia să nu fie lipsă nici de unele". $(Nicolae Muste, $Letopiseţul$); @3.@ Unitate de măsură medievală pentru distanţe mari. în secolul al XVII - lea călătorul turc @Evliya Celebi@ scria că dangătul clopotului bisericii "Trei Ierarhi" din Iaşi$ "se aude de la o depărtare de un conac".$
@CONACCÍU@ = boier însărcinat cu pregătirea @conacelor,@ adică a locurilor de popas, hrană, odihnă, pentru domn sau pentru dregătorii turci care treceau prin Ţările Române.
@CONAŢIONAL@ = persoană care face parte din aceeaşi naţiune cu altă persoană.
@CONCĂ@ = boltă în forma unui sfert de sferă, care acoperă absidele bisericii.
@CONCENIE@ = sfârşitul unei activităţi (acţiuni).
@CONCERIT@ = dare plătită de românii ortodocşi dintr-o raia turcească dunăreană, pentru a putea avea o biserică în localitatea lor.
@CONCILIERE@ = împăcare (înţelegere) între părţi opuse.
@CONCILII ECUMENICE@ = cele @şapte Concilii@ care s-au ţinut în @secolele IV - VIII: 1.@ Niceea (325); @2.@ Constantinopol (381); @3.@ Efes (431); @4.@ Calcedon (451); @5.@ Constantinopol II (553); @6.@ Constantinopol III (680 - 681); @7.@ Niceea II (787).
@CONCILIUL DE LA TRENT (TRENTO)@ = Conciliu catolic ce s-a ţinut în perioada @1545 - 1563.@ A luat atitudine împotriva Reformei religioase care se răspândea atunci în ţări din centrul şi din apusul Europei.
@CONCORDIA (în mitologia romană)@ = zeiţa Păcii şi a înţelegerii.
@CONDAC@ = cântare zilnică în cinstea unui Sfânt (în Biserica ortodoxă).
@CONDEI@ = încărcătură la o anumită socoteală bănească în Evul Mediu românesc. Un document din luna iunie 1827 are următorul titlu: $"Sama vătavului Gheorghie ot Beţăşti$ (ţinutul Bacău - n. n.)$ de banii ce au priimit din datorii şi alte condei(e) (...)".$ (Arhivele Naţionale din Piatra Neamţ, $Colecţia de documente şi scrisori Krupenski,$ anul 1827, nr. 31 şi 32).
@"CONDEI PORTĂREŢ DE CERNEALĂ"@ = denumirea stiloului inventat şi brevetat la Paris în anul @1827@ de românul @Petrache Poenaru (1799 - 1875).@
@CONDICAR@ = persoană care scria şi păstra condicile în trecut.
@CONDICĂ@ = @1.@ Registru; @2.@ Catastif (de exemplu, $Condica liuzilor$ din anul @1803@ pentru toate ţinuturile Moldovei dintre Munţii Carpaţi şi râul Nistru); @3.@ Culegere de legi (de exemplu, $Condica civilă a Principatului Moldovei$ din anul 1817).
@CONDOTIERI@ = comandanţi ai oştilor de mercenari călări în Italia medievală.
@CONDRACT (@sau @CONDACT)@ = contract. Un document moldovenesc din anul 1817 începea astfel: $"Dat-am ade(vă)rat şi încredinţat condactul mieu la mâna răzeşilor din satul Luncani (...)". $(Arhivele Naţionale din Bacău, $document din 1 august 1817, p. 1$).
@CONDÚRI@ = pantofi de damă cu tocul înalt. în ziua de 19 decembrie 1807, un moldovean a cumpărat $"o păreche conduri fetei"$ cu 35 de parale (Arhivele Naţionale din Iaşi, fond $Documente,$ P. 258/19).
@CONETABIL@ = @1. @Primul ofiţer al Regatului Franţei de odinioară, care avea şi comanda armatei; @2.@ Comandantul pedestraşilor mercenari din vestul Europei în Evul Mediu.
@"CONFEDERAŢIA RINULUI"@ = numele unui stat german nou, creat de împăratul Napoleon I al Francezilor în ziua de @12 iulie 1806.@ în articolul 1 al actului de constituire s-a menţionat că $"statele Maiestăţilor lor şi Alteţelor lor serenissime (...) vor fi separate pentru totdeauna de teritoriul împeriului Roman de Naţiune Germană, şi se unesc între ele într-o Confederaţie aparte, sub numele de Statele Confederate ale Rinului". $Articolul 12 prevedea că $"M. S. Impăratul Francezilor va fi proclamat Protector al Confederaţiei (...)".$
@CONFERÍ (a)@ = a acorda unei persoane un titlu, o decoraţie, sau un grad.
@CONFESIUNE@ = @1.@ Religie; @2.@ Cult; @3.@ Mărturisirea, de către credincios, în faţa preotului, a păcatelor sale, pentru a fi iertat de Dumnezeu.
@"CONFESIUNEA DE LA AUGSBURG"@ = document din anul @1530@ prin care s-a stabilit dogma şi organizarea @Bisericii Luterane.@ Prevederi: principele să fie şeful Bisericii Luterane din principatul lui; Biserica Luterană să fie necostisitoare şi simplă; predica să nu se mai facă în limba latină, ci în limba maternă; înlăturarea icoanelor şi a moaştelor; din cele Şapte Taine, să ramână numai Botezul şi împărtăşania; să fie desfiinţată ierarhia catolică; @pastorii@ să fie conducătorii comunităţilor luterane; desfiinţarea mănăstirilor catolice şi secularizarea averii lor.
@CONFINII@ = graniţe.
@CONFESÓR @= @1.@ Preot într-o parohie; @2.@ Preot într-o unitate militară.
@CONFISCAREA AVERILOR DOMNEŞTI@ = obiceiul turcilor de a confisca averea domnilor români decedaţi sau bănuiţi de hainie (necredinţă) faţă de sultan. Ştefăniţă Lupu, tânărul domn al Ţării Moldovei, a murit în anul 1661. Cronicarul Miron Costin scria în $Letopiseţul$ său că $"încă nu era ieşit sufletul, s-au înglotit $(turcii - n. n.) $şi au venit să ia ce or găsi domnescu tot pre sama împărăţiei".$ Mai târziu, în anul 1678 a fost mazilit domnul moldovean Antonie Ruset (1675 - 1678), în urma unor intrigi boiereşti. A fost dus la Istanbul, închis şi chinuit cumplit, pentru a i se lua banii. Din $Letopiseţul$ lui Ion Neculce aflăm că $"pân' şi tulpanuri supţiri îi făce de înghiţie, ş-apoi le trăge înapoi, de-i scote maţăle pe gură. Şi l-au făcut de au dat 1.000 de pungi şi mai bine".$
@CONFORMISM @= acceptarea docilă, mecanică, a opiniilor altora, chiar dacă acestea nu corespund opiniilor proprii.
@CONFRERIE (@sau @CONFRĂŢIE) @= @1.@ Asociaţie de negustori în Europa occidentală şi nordică în Evul Mediu. Se mai numea şi @ghildă. 2.@ Asociaţie religioasă sau caritabilă.
@CONFUCIANISM@ = veche religie chineză întemeiată de @Kong - zi (@sau @Confucius),@ care a trăit în perioada @551 - 479 î. Hr.@
@CÓNGIU (@sau @MEDIMN)@ = @1.@ Măsură de greutate în statul spartan, egală cu circa 10 kilograme; @2.@ Măsură veche, de trei litri şi un sfert, la romani.
@CONGREGAŢIE@ = @1.@ Ordin monahal la catolici; @2.@ Organizaţie catolică pentru propagandă religioasă; @3.@ Departament central al Vaticanului, în frunte cu un @cardinal; 4.@ Şedinţă la un Conciliu; @5.@ Adunare religioasă.
@CONGRESMAN@ = membru în Congresul Statelor Unite ale Americii.
@CONGRESUL "LEGII TIMBRULUI"@ = Congres al reprezentanţilor celor 13 colonii engleze din America de Nord, care s-a ţinut la New York în ziua de @19 octombrie 1765.@ Deşi au declarat în scris că sunt $"sincer devotaţi persoanei Maiestăţii Sale",$ participanţii au protestat înpotriva $Legii Timbrului$ adoptată de parlamentul britanic la @22 martie 1765,@ prin care se introducea o nouă taxă în colonii.
@CONGRESUL NAŢIONAL AL POPORULUI@ = denumirea organului suprem al puterii de stat în Republica Populară Chineză.
@CONIVENŢĂ@ = faptul de a îngădui o situaţie incorectă.
@"CONJURAŢIA CONFEDERATIVĂ"@ = conspiraţie iniţiată în Moldova în anul @1839@ de comisul @Leonte Radu,@ care urmărea formarea unei @Confederaţii@ din Moldova, Ţara Românească şi Serbia. Confederaţia trebuia să fie condusă de un domn ereditar şi supusă Imperiului Otoman.
@CONLOCUITOR@ = persoană raportată la altă persoană ce locuieşte în aceeaşi ţară sau regiune.
@CONSCRIS@ = recrut chemat să-şi facă serviciul militar obligatoriu.
@CONSEMN@ = îndatoririle pe care le are şeful gărzii militare, în conformitate cu misiunea gărzii respective.
@CONSEMNÁ (a)@ = a nu permite unui militar să părăsească nava sau cazarma o anumită perioadă, din cauza unui act de indisciplină.
@CONSERVATORISM@ = doctrină ce acordă mare importanţă tuturor instituţiilor şi elementelor @tradiţionale@ româneşti, cum ar fi Biserica, familia, morala şi altele.
@CONSFĂTUIRE@ = întâlnire de lucru a reprezentanţilor unor instituţii, întreprinderi, organizaţii sau ţări.
@CONSFINŢÍ (a)@ = a accepta sau a fi de acord cu ceva.
@CONSILIER@ = @1.@ Sfetnic @2.@ Sfătuitor în domeniul în care este specialist.
@CONSILIU DE COROANĂ@ = organ consultativ creat de regele@ Carol I (1866 - 1914)@ al României, din care făceau parte principalii oameni politici ai ţării. Era convocat în situaţii excepţionale. De exemplu, Consiliul de Coroană de la Sinaia din @21 iulie/3 august 1914,@ când s-a hotărât @neutralitatea@ României în primul război mondial. Acest organ politic consultativ a devenit @permanent@ printr-un Decret al regelui @Carol al II - lea@ din @30 martie 1938.@ Membrii Consiliului erau $"desemnaţi de rege dintre actualii şi foştii demnitari ai Statului, Bisericii, Oştirii şi ai Curţii regale, sau din personalităţi de vază ale ţării".$ Ei se numeau @consilieri regali@ şi aveau rangul de @miniştri de stat.@
@"CONSILIUL DIRIGENT"@ = @guvernul provizoriu@ al Transilvaniei, format la @Alba Iulia@ în ziua de @2 Decembrie 1918.@ Era compus din 15 membri şi îl avea ca preşedinte pe @Iuliu Maniu,@ care era şi ministru de Interne. Consiliul Dirigent şi-a stabilit sediul la @Sibiu.@
@"CONSILIUL NAŢIONAL ROMâN CENTRAL"@ = organism politic românesc creat în ziua de @18/31 octombrie 1918@ cu scopul de a pregăti şi realiza unirea Transilvaniei şi Banatului cu România. Avea sediul la @Arad@ şi era format din şase membri ai Partidului Naţional Român @(Vasile Goldiş, Alexandru Vaida - Voievod, Ştefan Cicio - Pop, Aurel Lazăr, Teodor Mihali, Aurel Vlad) @şi şase ai Partidului Social - Democrat @(Ion Flueraş, Iosif Jumanca, Tiron Albani, Enea Grapini, Iosif Renoiu, Bazil Surdu)@, ambele din Transilvania.
@CONSISTÓRIU@ = @1.@ Organ de disciplină şi de judecată pentru clericii ortodocşi; @2.@ Adunare a cardinalilor catolici, prezidată de papă; @3.@ Adunare dirigentă a pastorilor protestanţi; @4.@ Adunare dirigentă a rabinilor evrei.
@CONSISTORIUM@ = Consiliu imperial în Imperiul Bizantin. Membrii săi erau numiţi de împărat şi purtau numele de @comites.@
@CONSPIRATIVITATE@ = situaţie când o persoană sau o organizaţie păstrează secretul unei anumite acţiuni politice, pe care autorităţile statului o consideră ilegală.
@CONSPIRAŢIE@ = @1.@ Conjuraţie; @2.@ Complot. De exemplu, @"Conjuraţia Egalilor"@ din Franţa @(1796),@ condusă de @F. N. Babeuf,@ sau @"Conspiraţia lui Catilina"@ împotriva Senatului roman din anul @63 î. Hr.@
@"CONSTITUŢIA ANTONINIANĂ"@ = denumirea $Edictului$ din anul @212 d. Hr.@ dat de împăratul roman @Caracalla (211 - 217).@ Toţi oamenii liberi din Imperiul Roman primeau cetăţenie romană @("civitas romana").@
@"CONSTITUŢIA CĂRVUNARILOR" (@sau "@MEMORIUL CĂRVUNARILOR"@ = memoriu cuprinzând @77 de "ponturi"@ (articole), alcătuit în luna @aprilie 1822@ de tânărul comis botoşănean @Ionică Tăutul (1795 - 1830),@ reprezentant al micii boierimi moldovene. Acesta propunea multe reforme, între care: domnie constituţională; respectul proprietăţii; egalitate în faţa legii; libertatea religioasă; libertatea învăţământului; libertatea industriei şi a comerţului; formarea unui Sfat Obştesc al ţării, care să cuprindă şi boieri mari, şi mici; etc. în legătură cu industria şi comerţul, la @"pontul" 13@ se preciza că $"lucrarea pământului în tot chipul, meşteşugurile, deschiderea de fabrici de orice trebuinţă, precum şi alcătuirea de iscusinţi cele nevinovate şi tot felul de negustorie, să fie neoprite în pământul Moldovei (...)" $şi, de asemenea, să fie $"slobode (...) productele pământului de orice fel a trece şi peste hotar, afară din ţară, spre folosul alişverişului ţării, precum şi înlăuntrul ţării de a să alişverişui".$ 
@CONSTITUŢIA EUROPEANĂ@ = legea fundamentală a @Uniunii Europene,@ semnată la @Roma@ de liderii a @25@ de state comunitare în ziua de @29 octombrie 2004.@ Textul de peste @400@ de pagini al Constituţiei a fost semnat în aceeaşi sală în care la @25 martie 1957@ fusese semnat Tratatul pentru constituirea @Comunităţii Economice Europene.@
@CONSTITUŢIA IACOBINĂ@ = lege fundamentală şi democratică din Franţa, elaborată de Convenţie în ziua de @24 iunie 1793@ şi aprobată printr-un referendum. Iată câteva prevederi ale acelei Constituţii: $"Scopul societăţii este fericirea comună". $(Art. 1); $"Toţi oamenii sunt egali prin natură şi înaintea legii".$ (Art. 3); $"Libertatea este puterea ce aparţine omului de a face tot ceea ce nu dăunează drepturilor altuia: ea are ca principiu natura, ca regulă dreptatea, ca pază legea". $(Art. 6); $"Legea trebuie să apere libertatea publică şi individuală împotriva agresiunii celor care guvernează". $(Art. 9); $"Când guvernul violează drepturile poporului, insurecţia este pentru popor şi pentru fiecare parte a poporului cea mai sacră şi cea mai necesară datorie". $(Art. 35). 
@CONSTITUŢIONALITATE@ = faptul că o lege este conformă cu Constituţia ţării.
@CONSUÁLII@ = sărbători ale secerişului în Roma antică.
@CONSUETUDINE@ = @1.@ Normă de drept nescrisă, devenită obicei; @2.@ Cutumă; @3.@ Obiceiul pământului.
@CONSULAT@ = reprezentanţă diplomatică oficială a unei ţări într-o altă ţară. Apără interesele ţării pe care o reprezintă. în Moldova şi Ţara Românească, primele consulate străine au fost înfiinţate în anii 1782 (rus), 1783 (austriac), 1785 (prusian), 1798 (francez) şi 1803 (englez).
@CONSUS (în mitologia romană)@ = zeul Prevederii.
@CONT@ = calcul pentru un proces economic pe o anumită perioadă de timp, care cuprinde două părţi: @debitul@ şi @creditul.@
@CONTĂŞ@ = @1. @Haină lungă, pe care o purtau odinioară domnii şi boierii; @2.@ Haină ţărănească. $"Văru-meu, care văzuse de patima celorlalţi, luase obicei în toată sara, la culcare, a-şi coase mânicile contăşului".$ (Ion Creangă, $Amintiri din copilărie$).
@CONTE@ = @1.@ Senior de provincie medievală occidentală; @2.@ Titlu nobiliar ereditar, situat între marchiz şi viconte (în vestul Europei), sau între prinţ şi baron (în Rusia medievală).
@CONTRAAMIRAL@ = grad militar în marină, inferior celui de viceamiral.
@CONTRAATAC@ = acţiunea ofensivă a unei unităţi militare pentru a redobândi un teritoriu pierdut în urma unui atac anterior al inamicului.
@CONTRABANDĂ@ = @1.@ Trecerea clandestină peste frontieră a unor mărfuri interzise la import sau la export; @2.@ Sustragerea mărfurilor de la plata taxelor vamale prevăzute de lege.
@CONTRABONT@ = @1.@ Marfă de contrabandă; @2.@ Marfă confiscată de vameşii moldoveni pe la anul 1800.
@CONTRACCÍU@ = persoană din Ţara Românească sau din Moldova care în secolele XVIII - XIX lua în arendă, pe o perioadă, ocnele, vămile, menzilurile (poşta) etc.
@CONTRACT@ = document încheiat între două persoane, cuprinzând obligaţii şi drepturi reciproce.
@CONTRACT ONERÓS@ = denumire dată în situaţia când o parte contractantă îşi propune obţinerea unor @avantaje suplimentare@ în schimbul obligaţiilor asumate.
@CONTRAFORT@ = întăritură din piatră sau din beton, având forma unui pilastru şi fiind lipit de un zid exterior, pentru a-i mări rezistenţa.
@CONTRALOVITURĂ@ = riposta ofensivă a unor unităţi militare, cu scopul de a înfrânge forţele inamicului.
@CONTRAOFENSIVĂ@ = acţiunea de trecere de la apărare la ofensivă, pentru a opri atacul pornit de inamic.
@CONTRAREFORMĂ@ =  acţiunea Bisericii Catolice din @secolul al XVI – lea@ îndreptată împotriva Reformei religioase.
@CONTRASPIONAJ@ = serviciul secret al unui stat, care adună informaţii cu scopul de a anihila activitatea spionilor străini.
@CONTRATORPILOR@ = denumirea veche a @distrugătorului@ din marina militară.
@CONTROVERSĂ@ = discutarea în contradictoriu a unei chestiuni. 
@CONTUMACIE@ = absenţa la judecată a unui inculpat.
@CONŢOPIST@ = mic funcţionar de birou.
@CONVENIENŢĂ@ = normă de conduită impusă de o societate.
@CONVENT@ = @1.@ Consiliu superior într-o mănăstire catolică sau într-un ordin călugăresc catolic; @2.@ Organ suprem de conducere în Biserica Protestantă; @3.@ Adunare generală a organizaţiei masonice (francmasonice).
@"CONVENŢIA DE LA PARIS"@ = lege fundamentală pentru Principatele Române, semnată la Paris în luna @august 1858@ de reprezentanţii Franţei, Marii Britanii, Austriei, Prusiei, Rusiei, Turciei şi Regatului Sardiniei. Convenţia a stabilit viitorul statut politic al celor două ţări, care urmau a se numi @$Principatele Unite ale Moldovei şi Ţării Româneşti,$@ însă fiecare cu domn, guvern şi Adunare proprie. Ca @instituţii comune@ s-au înfiinţat @$Comisia Centrală$ @şi @$înalta Curte de Justiţie şi Casaţie,$@ ambele având sediul la @Focşani.@ Convenţia a rămas valabilă până în anul @1864.@
@CONVERTÍ (a) @= a-l face pe cineva să adere la o anumită religie.
@COOPERATISM@ = sistem economic ce încurajează cooperaţia.
@COOPERATIVĂ@ = întreprindere comună administrată de persoane asociate, egale în drepturi şi obligaţii, care îşi asumă riscurile posibile.
@COOPERATIVIZARE@ = unirea forţată a ţăranilor din România (împreună cu pământul, animalele şi utilajele) în Gospodării Agricole Colective în perioada @1949 - 1962.@
@COOPERAŢIE @= asocierea unor persoane în întreprinderi de producţie, consum, prestări de servicii ş. a.
@COPARTICIPARE@ = participarea la ceva a unei persoane, împreună cu alte persoane.
@COPÁSTIE@ = balustrada de pe puntea unei corăbii.
@COPEICĂ@ = monedă din Imperiul Rusiei, din fosta U. R. S. S., şi din Federaţia Rusă, egală cu a suta parte dintr-o @rublă.@ Din anul 1535 şi până în 1718 era din argint, iar mai târziu, din aramă. A circulat şi în Ţările Române în secolele XVIII - XIX.
@COPIA^1 (în mitologia romană)@ = zeiţa Belşugului, a Abundenţei.
@COPIA^2@ = cuţit liturgic. Este folosit pentru tăierea prescurilor.
@COPII DE CASĂ @= fii de boieri care slujeau la Curtea domnească. La începutul secolului al XVIII - lea, în oastea Moldovei $"mai era şi călărimea, adică boiernaşii, copiii de casă, pentru care Grigore Vodă $(Grigore al II - lea Ghica - n. n.) $făcuse suliţe zugrăvite cu steaguri de mătasă (...)". $(din $Cronica Ghiculeştilor$).
@"COPIL îNTUNECAT"@ = copil nelegitim (cu tată necunoscut).
@COPORAN@ = anteríu.
@COPŢI@ = creştini din Egipt.
@COPYHOLDER@ = ţăran eliberat de sarcinile feudale în Anglia. Prin acest termen se înţelege ţăranul deţinător al @copiei@ actului prin care a fost eliberat din şerbie.
@COPYRIGHT @= dreptul exclusiv al unei edituri de a publica, vinde, sau reedita o operă literară, ştiinţifică etc.
@CORABIE@ = vas cu pânze folosit în trecut fie în război, fie pentru transportul mărfurilor şi a călătorilor.
@CORAN (@sau @ALCORAN)@ = Cartea Sfântă a Islamului, dictată de Allah lui Mahomed. Se spune că originalul se află în Cer, pe Pământ existând doar cópii. Coranul cuprinde @114@ capitole, cu @6.226@ de versete.
@CORĂBIER@ = marinar pe o corabie, sau proprietar de corabie.
@CORDAY CHARLOTTE (1768 - 1793)@ = femeia care l-a asasinat pe J. P. Marat în anul 1793. Tribunalul revoluţionar francez de atunci a condamnat-o la moarte.
@CORDĂ@ = sabie (denumire folosită în Ţara Românească în secolul al XV - lea).
@CORDELIERI@ = @1.@ Călugări franciscani care se încingeau cu o frânghie legată cu trei noduri; @2.@ Membri ai unui club revoluţionar din Franţa, întemeiat în anul @1790@ de @Danton, Marat@ şi @Desmoulins.@
@CORDOVANE@ = piei de capră prelucrate (tăbăcite şi vopsite) pentru a fi folosite la confecţionarea obiectelor de marochinărie sau la legarea cărţilor.
@CORDUN (@sau @"CORDON îMPĂRĂTESC") @= @1.@ Denumire dată @Bucovinei@ româneşti după anul @1775@ când a fost anexată de Imperiul Austriei. La 14 mai 1799 un arendaş a cumpărat $"venitul moşiilor dumisale din Cordonu împărătesc (...)".$ (Arhivele Naţionale din Bacău, $Colecţia de Documente$, III/109); @2.@ Tot astfel era numită şi @graniţa@ dintre Moldova şi Bucovina după anul @1775.@ într-o $statistică$ moldovenească din 1830 s-a menţionat că $"la târguşorul Mamorniţa, unde este schela marginii cordonului, urmează acele mai mari şi întărite alijverişuri cu vânzarea băuturii, a cărnii şi a pânii"$ (cerealelor - n. n.). (Arhivele Naţionale din Iaşi, fond $Litere,$ D/55, f. 115 - 116).
@CORDUNAŞ@ = străjer (grănicer) la hotarul dintre Moldova şi Bucovina aflată sub stăpânire austriacă în perioada 1775 - 1918.
@CO-REGENT (@sau @COREGENT) @= asociat la tron. De exemplu, în perioada 1764 - 1780 Iosif al II - lea a fost co-regent la tronul Imperiului Habsburgic, domnind împreună cu mama sa, împărăteasa Maria Tereza. Apoi a domnit singur, între anii 1780 - 1790. 
@CORELIGIONAR@ = credincios care aparţine aceleiaşi religii cu alt credincios.
@COREŢ@ = măsură pentru cereale folosită în Bucovina, egală cu circa 125 de kilograme.
@COREÚT@ = corist într-un teatru grec din Antichitate.
@CORHANĂ@ = coasta râpoasă a unui deal.
@CORIDĂ@ = luptă cu tauri, practicată mai ales în Spania şi în ţările din America Latină.
@"CORIDORUL POLONEZ"@ = fâşia de pământ primită de Polonia la sfârşitul primului război mondial prin tratatul de pace de la Versailles, pentru a avea ieşire la Marea Baltică. Acolo se afla oraşul liber @Gdansk (Danzig).@ Acel coridor a despărţit Germania de Prusia Orientală, care în perioada interbelică era parte a Germaniei.
@CORIFEU@ = dirijorul corului într-un teatru antic grecesc. Cântăreţul din acel cor se numea @coreut.@
@CORNAR@ = mic slujbaş din Moldova, care în secolele XVII - XVIII strângea darea numită @cornărit.@
@CORNĂRIT@ = dare percepută în epoca medievală de la negustorii care făceau comerţ cu vite cornute. A fost introdusă în Moldova în a doua domnie a lui @Antioh Cantemir (1705 - 1707).@ Cronicarul Ion Neculce scria că acest domn $"mai făcut-au şi alt obiceiu: de tot boul de negoţ, cornărit câte un leu".$ Unii boieri moldoveni, care exportau boi, erau scutiţi de această dare. într-un document de @"vânzarea vămii"@ de la sfârşitul secolului al XVIII - lea, citim următoarele la articolul nr. 3: $"Fiindcă unii din boieri au hrisoave domneşti pe some de boi de negoţ, ci vor face însuş, să nu plătească vamă şi cornărit după obiceiu, pentru care să să urmezi după cuprindere hrisoavelor, ca, de vor face boii, sau îi vor ave, să să scutească". $(Arhivele Naţionale din Bacău, colecţia $Documente, $P. VI/151).
@CORNET@ = @1.@ Ofiţer de rang inferior în fosta cavalerie rusă, începând cu anul @1801.@ Până în 1884 era echivalent cu gradul de @praporşcic,@ apoi cu cel de @podporucic; 2.@ Detaşament de cavalerie în vechea oaste rusească.
@CORNUA@ = părţile laterale ale unei armate romane angajată în luptă. 
@COROANĂ@ = @1.@ Veche monedă austriacă, în valoare de o jumătate de @florin; 2.@ Obiect preţios purtat pe cap, constituind semnul demnităţii şi simbolul puterii unui monarh (rege, împărat, domnitor etc.).
@COROBORAŢIE@ = formulă ce încheia partea din mijloc a unui hrisov domnesc, numită @context.@ Exemplu: $"Iar pentru mai mare întărire a tuturor celor mai sus scrise, am poruncit slugii noastre, Tador diac, să scrie şi să atârne pecetea noastră la această carte a noastră".$ (Document moldovenesc din 18 februarie 1445).
@CORONAMENT@ = ornament situat în zona superioară a unei construcţii.
@CORONER@ = ofiţer care în S. U. A. şi în Marea Britanie face parte din poliţia judiciară.
@CORONÍ (a)@ = a încorona. $"în anul de la Hristos 1530, Jicmont, craiul leşăscu, fiind bătrân, au coronit pre fiiu-său, Avgustu, copil fiind de dzece ani, cu voia tuturor leşilor". $(Nicolae Costin, $Letopiseţul$).
@COROPCAR@ = mic negustor medieval ambulant, care îşi căra marfa în spate.
@CORP DIPLOMATIC@ = întregul personal diplomatic al unei ţări ce este acreditat în aceeaşi ţară străină.
@CORPORAŢII@ = denumire dată în Epoca regulamentară fostelor @bresle@ meşteşugăreşti din Moldova şi Ţara Românească.
@"CORPUS JURIS CIVILIS"@ = cod de legi dat de împăratul bizantin @Justinian I (527 - 565).@ Cuprinde patru părţi: @1.@ $Codul$; @2.@ $Pandectele$; @3.@ $Institutele$; @4.@ $Novelele$. Primele trei au fost scrise în limba latină, iar a patra, în limba greacă.
@CORREGIDORES@ = slujbaşi spanioli importanţi din secolele XVI - XVII, care reprezentau puterea centrală pe lângă consiliile orăşeneşti.
@CORTEGIU@ = grup de persoane care se deplasează cu ocazia unei ceremonii, solemnităţi, sau care însoţesc o mare personalitate.
@CORTÉS@ = Parlamentul din Spania sau din Portugalia.
@CORVANĂ@ = @1.@ Vistieria Templului la vechii evrei; @2.@ Cutia Milelor din bisericile creştine.
@CORVETĂ@ = corabie de război cu trei catarge, mai mare decât un @bric@ şi mai mică decât o @fregată.@
@CORVOADĂ@ = muncă gratuită prestată de ţărani în folosul statului, satului sau boierului.
@COSIGELARE@ = validarea unui document domnesc atât cu sigiliul domnului, cât şi cu cel al boierilor din Sfatul domnesc. Prin aceasta, boierii garantau şi întăreau conţinutul documentului.
@COSMOGONIE@ = @1.@ Concepţie despre Facerea Lumii, existentă la toate popoarele; @2.@ Parte a astronomiei care studiază originea şi evoluţia corpurilor cereşti.
@COSTANDĂ@ = veche monedă de argint bizantină. A existat şi o @costandă poloneză,@ care în secolele XVII - XVIII a circulat şi în Ţările Române. în Moldova se numea şi @potronic@ şi avea valoarea de 9 - 10 bani.
@COŞ@ = veche tabără militară tătărească. în anul 1650, împotriva domnului Vasile Lupu al Moldovei au pornit $"Galga soltan singur cu coşurile, şi Hmil hatmanul cu tabăra (...)". $(Miron Costin, $Letopiseţul$). în $Cronica$ sa, Axinte Uricariul scria următoarele despre acelaşi eveniment: $"Calga sultan cu coşurile şi Hmil hatmanul de la Soroca au tras cu oştile drept la Ţuţora, unde sultanul cu coşurile tătărăşti au descălecat".$
@CÓŞNIŢĂ@ = stup de albine primitiv, făcut din ramuri de răchită împletite sau din papură împletită. Era uns cu un amestec de lut şi bălegar, pentru a se păstra în interior o temperatură moderată.
@COT@ = @1.@ Unitate medievală de măsurat lungimea în Ţările Române, egală cu 0,63 - 0,68 metri. în Moldova, @cotul@ a fost şi încă mai este folosit la măsurat pânza. Un @cot@ de pânză este egal cu distanţa dintre cotul braţului şi vârful degetului mijlociu, plus distanţa de la vârful acestui deget până la încheietura palmei. La 30 iulie 1796, pentru $"nunta Nastasicăi"$ din Moldova, s-au cumpărat, între multe altele, $"17 coţi horbotă albă",$ cu preţul de 50 de parale cotul (Arhivele Naţionale din Iaşi, fond $Documente,$ P. 237/51); @2. Cotul regal@ din Grecia antică măsura 55,5 centimetri şi era cu $"trei degete mai lung decât cotul obişnuit",$ după cum ne informează istoricul Herodot.
@COTÁR@ = mic slujbaş care în Moldova medievală supraveghea @cotitul,@ adică măsurarea corectă, cu @cotul,@ a stofelor şi pânzeturilor ce erau vândute în zilele de iarmaroc.
@COTĂRIT@ = dare plătită de negustorii de pânzeturi pentru pânza vândută cu @cotul.@
@COTERÍE@ = @1.@ Persoane care îşi apără interesele reciproc; @2.@ Grup de oameni care au scopuri egoiste.
@COTIZAŢIE@ = sumă fixă, pe care o plăteşte periodic membrul unui partid sau al unei organizaţii, asociaţii etc.
@COTYTTO (în mitologia romană)@ = zeiţa Neruşinării.
@COVÁCI (@sau @COVÁLI) @= fierar.
@COVAŞĂ@ = băutură nealcoolică ce se obţinea din făină de grâu, porumb etc., pusă în apă caldă şi lăsată să dospească.
@COVĂLIE@ = vechea denumire a atelierului de fierărie în Moldova.
@COVERTĂ@ = puntea superioară a unei nave, de la proră până la pupă. 
@COW - BOY @= haidău (păstor) la vite în fermele din S. U. A.
@COYOLXAUHQUI (în mitologia aztecă)@ = zeiţa Lunii.
@COZAC@ = cazac. Cronicarul Miron Costin scria că $"deşi mulţi au dzis că numele lor, cozac, ar hi de la un neam ce este peste apa Volghăi, anume cassac, ce acele deşerte poveşti sintu. Sânt căzacii de neamul lor ruşi, rămăşiţele de oşteni a cnedzilor ruseşti (...)".$ 
@COZOROC@ = partea anterioară a unui chipiu. Are formă de semicerc şi umbreşte faţa militarului.
@CRAI@ = @1. @Rege medieval; @2. @Principe. în anul 1593, când în Ţara Românească s-a urcat pe tron Mihai Viteazul, în Ţransilvania $"era crai Batăr Jicmont", $adică Sigismund Báthory. (Constantin Cantacuzino, $Istoria Ţării Rumâneşti$).   
@CRAINA (@sau @OCRAINA) @= Ucraina.
@CRAINIC@ = denumirea celui ce anunţa publicului poruncile venite de la suveran sau de la diferite autorităţi.
@"CRAIUL ŞFEDULUI"@ = "regele Suediei". (Ion Neculce, $Letopiseţul).$
@CRATER@ = vas larg la gură, în care grecii antici amestecau la petreceri vinul cu apa.
@CRAVAŞĂ@ = un fel de bici cu ajutorul căruia călăreţul îşi îndeamnă calul să alerge.
@CRĂCIUN @= Marea sărbătoare a naşterii Domnului nostru Iisus Hristos. în calendarul bisericesc creştin este înscrisă începând cu anul @336 (la Roma).@
@CRâM (în cronicile medievale româneşti)@ = Peninsula Crimeea din nordul Mării Negre.
@CREATOR@ = Dumnezeu (Creator al Universului).
@CREAŢIONISM@ = concepţie teologică ce suţine că Lumea a fost creată de Dumnezeu, din nimic.
@CREDENŢĂ@ = masă mobilă situată lângă masa Altarului dintr-o biserică catolică, în care se păstrează obiectele necesare la slujba religioasă.
@CREDENŢIONAL@ = mandat încredinţat fiecăruia din cei @1.228@ de delegaţi pentru a vota, la Alba Iulia, în ziua de 1 Decembrie 1918, Unirea Transilvaniei cu România.
@CREIŢAR @= veche monedă austriacă de aramă, egală cu a suta parte dintr-un @florin.@
@CREOL@ = urmaş al coloniştilor europeni, născut în coloniile acestora de pe alte continente.
@CRESTIANISM (@sau @CRISTIANISM)@ = Creştinism.
@CRESTOMAŢIE@ = culegere de texte importante din diferite domenii sau din diferiţi autori. Aceste texte sunt ordonate cronologic, sau după alte criterii.
@CREŞTINISM@ = religia care se bazează pe credinţa în Iisus Hristos şi în învăţăturile Sale.
@CRIJECI (@sau @CRIZECI, CRIZACI, KRIJACI, CRIJEI)@ = @1.@ Cruciaţi; @2.@ Cavaleri teutoni. Cronicarul moldovean Nicolae Costin scria că $"după ce au pierdut războiul $(în anul 1422 - n.n.)$ (...) cu Vladislav Iaghelo, craiul leşăscu, căruia i-au trimis agiutor Alexandru Vodă $(cel Bun - n. n.)$ împotriva crijecilor 400 de moldoveni, căzut-au la pace crijecii (...)".$
@CRIPTOLOGIE@ = ştiinţă care studiază scrierile secrete şi documentele cifrate.
@CRISOGRAFIE@ = scriere cu litere de aur.
@CRISOHEDONISM@ = doctrină economică potrivit căreia bogăţia naţiunii trebuie să aibă la bază acumularea de aur.
@CRISTELNIŢĂ@ = vas mare, cu apă călduţă, în care preotul botează copiii.
@"CRISTEL DE SĂGEATĂ"@ = distanţa până la care arcaşul putea trimite săgeata.
@CRISTOŞI@ = ostaşi @cruciaţi.@ $"Şi birui Iancul $(de Hunedoara - n. n.)$ pre Mahamet, cu cristoşii, deci se turnă Mahamet ruşinat". $(Mihail Moxa, $Cronica universală$).
@CRIT@ = insula Creta din Marea Mediterană.
@CRITICISM@ = tendinţă exagerată de a critica.
@CRIVALĂ@ = veche unealtă ţărănească pentru răsucitul funiilor din cânepă.
@CRIVAT (@sau @CREVAT)@ = denumire veche pentru patul de dormit (în Moldova). în anul 1846 părinţii unei mirese i-au dat ca zestre, între altele, $"un acoperemânt di crevat, di adamască". $(Arhivele Naţionale din Bacău, $document din 25 august 1846, p. 1$).
@CRIZĂ MONETARĂ @= fenomen ce se manifestă (mai ales în timpul unei crize economice de supraproducţie) ca urmare a lipsei de numerar, a neachitării plăţilor la timp etc.
@CRO - MAGNON@ = numele unei localităţi din Franţa unde au fost descoperite oase de @homo sapiens@ (numit şi $"om de la Cro - Magnon"$).
@CROAZIERĂ@ = @1.@ Călătorie pe care o persoană o face de plăcere, cu o navă, pe mare; @2.@ Avion care zboară cu o viteză mai mică decât cea maximă posibilă. 
@CROBIZI@ = populaţie dacică ce trăia în sudul Dunării şi aproape de Marea Neagră în secolele V î. Hr.  -  II d. Hr.
@CRO - MAGNON@ = populaţie care a locuit în Europa în perioada paleoliticului superior (circa 40.000 - 14.000 î. Hr.). Denumirea provine de la o peşteră din Franţa (lângă @Périgneux@). Urmele fosile ale omului de Cro - Magnon au fost descoperite acolo în anul @1868.@
@CROMLÉX (@sau @CROMLEH) @= monument megalitic datând din epoca bronzului. Această construcţie sacră era formată dintr-o piatră mai mare în centru, în jurul căreia erau multe pietre verticale şi la distanţe egale, aşezate în formă de cerc.
@CRONOGRAF (@sau @HRONOGRAF)@ = sinteză de istorie generală, bazată atât pe izvoare scrise, cât şi pe legende.
@CRONOLOGIE@ = @1.@ Ştiinţă auxiliară a istoriei care se ocupă cu datarea epocilor istorice şi a evenimentelor de orice fel; @2.@ Carte sau listă ce conţine o succesiune de evenimente istorice, ordonate cronologic.
@CRONOS (în mitologia greacă)@ = zeu Primordial, întruchipând @Timpul.@ Un oracol i-a prezis că va fi detronat de unul dintre fiii săi. De aceea i-a devorat pe rând, în afară de Zeus, pe care l-a salvat Rhea, mama lui.
@CRONTALER@ = numele unei vechi monede de argint austriece din a doua jumătate a secolului al XVIII - lea, care se împărţea în jumătăţi şi în sferturi. A circulat şi în Ţările Române, unde în anul 1815 valora 6 lei.
@CRUCEA DECUSSATA@ = Cruce în formă de @X@. Pe o astfel de Cruce a fost răstignit Sfântul Apostol Andrei, cel care a răspândit Creştinismul în nordul Mării Negre şi în Dobrogea.
@CRUCEA LUI FERENŢ@ = cruce pusă în anul @1717@ de domnul @Mihai Racoviţă@ aproape de Iaşi, lângă Cetăţuia, după victoria de acolo a oştilor moldo - tătare împotriva cătanelor austriece conduse de $"Frianţi, căpitanul lor".$ (din $Cronica$ atribuită lui Alexandru Amiras).
@CRUCEA ROŞIE@ = organizaţie internaţională creată în anul @1863@ de @Henri Dunant,@ cu sediul în oraşul Geneva. 
@CRUCER@ = creiţar (monedă).
@"CRUCIADA ROMâNISMULUI" @= denumirea unei organizaţii de tip fascist din ţara noastră, creată în anul @1934@ prin desprinderea unei grupări din Garda de Fier. A dispărut din viaţa politică în anul @1938.@
@CRUCIADE@ = războiaie purtate de catolicii europeni în perioada @1096 - 1270@ pentru eliberarea Locurilor Sfinte ale Creştinismului, ajunse sub stăpânirea musulmanilor. în total, au fost opt cruciade: Cruciada I (1096 - 1099), a II - a (1147 - 1149), a III - a (1189 - 1192), a IV - a (1202 - 1204), a V - a (1217 - 1221), a VI - a (1228 - 1229), a VII -a (1248 - 1254), şi a VIII - a (1270). A mai existat şi o @Cruciadă a copiilor@ în anul @1212,@ condusă de copiii @Etienne @şi @Nicolas,@ care, ca şi majoritatea celor amintite mai sus, s-a terminat cu un eşec. Tot @cruciade@ s-au numit şi unele războaie antiotomane purtate de creştini în secolele XIV - XVI. 
@CRUCIERĂ@ = luptă purtată la distanţă mare de bază şi într-un timp îndelungat de către o navă sau grup de nave.
@CRUCIFICÁ (a)@ = a răstigni.
@"CRUCILE DE FOC"@ = organizaţie fascistă franceză creată în anul @1927@ şi condusă de colonelul de @La Rocque.@ La @6 februarie 1934@ a declanşat o răscoală la Paris. A fost interzisă în ziua de @18 februarie 1936.@
@CRUCIŞĂTOR@ = vas de război mai uşor decât un @cuirasat,@ folosit ca avangardă a unei escadre.
@CRUGUL LUNII@ = perioadă de @19@ ani, după trecerea căreia toate fazele lunare revin la aceleaşi zile ale lunilor. (Vezi şi $"Elemente cronologice secundare"$).
@CRUGUL SOARELUI@ = perioadă de @28@ de ani, după trecerea căreia toate zilele săptămânii cad din nou în aceleaşi date lunare. (Vezi şi $"Elemente cronologice secundare"$).
@CTITOR@ = persoană care cheltuie bani pentru a construi o biserică sau o mănăstire.
@CUADRAND@ = monedă romană de cupru, cântărind @3 uncii@ (8,2 grame) şi valorând cât un sfert de @as.@
@CUAUHTÉMOC@ = al 11 - lea conducător aztec @(1520 - 1521).@ Era căsătorit cu @Tecuichpo,@ fiica fostului rege aztec @Montezuma (1502 - 1520).@ Mai târziu s-a răzvrătit împotriva conchistadorului Cortez, însă a fost prins şi ucis din porunca acestuia în luna @februarie 1525.@
@CUBÍCULUM@ = dormitor mic, într-o casă romană.
@CUCĂ@ = un fel de căciulă pe care domnul român o primea de la sultan.
@CUCERNIC@ = om credincios (cuvios, evlavios).
@CUCULĂ@ = haină cu glugă, din stofă groasă, îmbrăcată de călugării catolici.
@CUCULÍU@ = potcap purtat de călugării ortodocşi.
@CUCURUZ@ =  popuşoi (porumb).
@CUDUMÍE@ = @1.@ Cadou făcut odinioară cu ocazia sosirii unei persoane; @2.@ Dare introdusă în anul @1792@ printr-o reglementare între Ţările Române şi Imperiul Otoman. Prin articolul @10@ al documentului respectiv, domnii Moldovei şi ai Ţării Româneşti erau obligaţi să trimită diferite sume de bani unor importanţi dregători turci, când aceştia erau numiţi în funcţie (vizir, reis - efendi, defterdar - efendi şi alţii).
@CUFĂRAR@ = meşteşugar care făcea cufere (valize), sau negustor care vindea asemenea marfă.
@CUHNE@ = bucătărie.
@CUIRASIERI@ = ostaşi din cavaleria grea a unor state europene de la sfârşitul secolului al XVI - lea şi până la primul război mondial.
@CUIUMGÍU@ = meşter argintar.
@CUIUMGI - BAŞĂ@ = starostele unei bresle medievale de argintari.
@CUL@ = ostaş turc de odinioară.
@CULACI@ = ţărani înstăriţi din vechea Rusie. La începutul secolului al XX - lea reprezentau @20%@ din totalul gospodăriilor ţărăneşti şi produceau @50% @din cereale. Au fost persecutaţi de regimul comunist sovietic după anul 1917.
@CULATĂ@ = partea inferioară a ţevii unui tun.
@CULĂ@ = turn medieval de apărare.
@CULEVRINĂ@ = tun de demult, a cărui ţeavă era foarte lungă.
@CULION@ = potcap mic şi rotund, fără bordúri (negru pentru călugări, roşu pentru protopopi, şi albastru pentru preoţi).
@CULOGLU @= santinelă de demult în armata turcă.
@CULUC@ = strajă (pază) militară.
@CULUCCÍU@ = vechi paznic de noapte.
@CUMANIA ALBĂ@ = teritoriul dintre râul Nipru şi Munţii Ural, stăpânit de cumani în secolele XII - XIII. Acolo se afla centrul lor politic.
@CUMANIA NEAGRĂ@ = Muntenia (teritoriul dintre Dunăre, Olt şi Munţii Carpaţi) şi sudul Moldovei, unde au stăpânit cumanii în secolele XII - XIII.
@CUMBARÁ@ = ghiulea pentru tun în epoca medievală. $"Avea Ion Vodă $(cel Cumplit, domn al Moldovei în perioada 1572 - 1574 - n. n.) $şi pive 80, de aruncat cumbarale". $(Nicolae Costin, $Letopiseţul$).
@CUMBARAGI - BAŞĂ@ = comandantul cumbaragiilor (tunarilor).
@CUMERCHIAR@ = vameş în epoca medievală.
@CUMIDAVA@ = veche aşezare dacică, situată pe locul actualului oraş Râşnov. 
@CUMINECĂTURĂ@ = @1.@ Gustarea de către creştini a pâinii şi vinului, care simbolizează trupul şi sângele Domnului nostru Iisus Hristos; @2.@ împărtăşanie.
@CUMPANIST@ = negustor din trecut care era asociat cu alţi negustori.
@CUMPĂNĂ@ = @1.@ Primejdie (pericol) mare; @2.@ Denumirea unui vechi instrument de cântărit în toate cele trei Ţări Române.
@"CUMPĂNĂ VICLEANĂ" (@sau @"MĂSURĂ îNŞELĂTOARE") @= măsură falsă (cot, ocă etc.) folosită în trecut de unii negustori moldoveni necinstiţi. în anul 1783, cel prins cu asemenea măsuri era amendat cu 5 lei, sumă care atunci reprezenta valoarea unui porc. Negustorii cinstiţi foloseau $"cumpene drepte".$
@CUMPĂRAREA TRONULUI@ = cheltuială bănească făcută la Istanbul de pretendenţii la tronul Moldovei sau al Ţării Româneşti, începând cu secolul al XVI - lea. Devenea domn cel care oferea bani mai mulţi.  Domnul Mihai Racoviţă a fost mazilit în 1709, fiind bănuit de hainie faţă de sultan în timpul războiului ruso - suedez din acel an. Cronicarul Ion Neculce scria că $"atunce poroncit-au vizirul lui Antohi Vodă $(Antioh Cantemir - n. n.) $să grijască trei sute de pungi de bani, să-l puie domnu, că alţii dau cinci sute. Antioh Vodă socotie că n-ar pune pe alţii, având el nume bun de la ţară, şi numai pe dânsu or pune. Ş-au răspunsu vizirului că el mai mult de o sută cindzăci de pungi n-a da, că ţara este săracă şi el nu poate să jăcuiască".$ Atunci, vizirul l-a chemat pe Nicolae Mavrocordat, spunându-i: $"Iată că tu eşti tărziman, slug-împărătească, credincios, şi-ţi dau ţie domnia fără nici un ban. Şi l-au îmbrăcat cu căftan".$ Dar tot Neculce scria: $"Iară după ce s-au trecut trei, patru dzile după ce au îmbrăcat căftan, făcut-au vizirul un izvod $(listă - n. n.) $la câte locuri trebuie să de bani Neculaiu Vodă, carei cuprinde acel izvod opt sute de pungi de bani. Şi l-au făcut de-u dat toţi banii în grabă. Şi cu ce-u mai cheltuit cu casa lui pân-a purcede de acolo, s-au făcut aproapi o mie de pungi de bani".$ Despre domnul muntean @Şerban Cantacuzino (1678 - 1688),@ marele istoric A. D. Xenopol scria: $"Mulţi bani îl costase pe Şerban Cantacuzino căpătarea domniei; el trebui să cheltuiască pentru darurile făcute sultanului, validelei, vizirului, şi altor mari dregători, 1.300 de pungi, care fac 650.000 de lei".$ Dimitrie Cantemir ne informează că la luarea domniei $"este obicei să se plătească împăratului 25.000 de taleri, mamei sultanului 5.000 , vizirului 15.000 , chehaei pe jumătate atâţia. Tefterdarul dobândeşte 1.000 , reis effendi 500 de taleri (...), ischimne - agasî, care îl duce pe domn în Scaun, dobândeşte un dar de 10.000 de lei. De multe ori, toate cheltuielile acestea ajung la 300.000 de lei, pe care trebuie să-i dea ţara, nu domnul din punga sa".$ 
@CUMPĂTARE@ = abţinere (înfrânare) de la mâncare şi băutură multă.
@CÚMUL@ = situaţie când o persoană îndeplineşte concomitent două sau câteva funcţii remunerate.
@CUNINA (în mitologia romană)@ = zeiţa ocrotitoare a pruncilor.
@CUNICER@ = persoană care aduna o dare medievală numită @cuniţă.@
@CÚNIŢĂ@ = @1.@ dare plătită pentru vitele îngrăşate spre a fi vândute, în secolele XVIII - XIX; @2.@ Dare percepută de la străinii care îşi iernau sau îşi păşteau vitele în Moldova. Astfel, documentele amintesc de o @"cuniţă leşească",@ precum şi de o @"cuniţă turcească"; 3.@ Văcărit de vară. Domnul Moldovei, Matei Ghica (1753 - 1756), a iertat $"văcăritul de vară, numit cuniţă, fiind şi aceasta o dare neobişnuită, ca să nu mai fie de acum înainte ...". $(din $Cronica Ghiculeştilor$).
@CUNSTCAMERĂ@ = @1.@ Muzeu de rarităţi (antichităţi); @2.@ Colecţie de obiecte rare (de artă, istorice ş. a.) şi locul în care acestea se păstrau.
@CUNUNĂ@ = coroană din frunze de laur (dafin). Cu o astfel de coroană erau răsplătiţi la Jocurile Olimpice din Grecia antică cei care câştigau probele sportive.
@CUPÁR@ = dregător domnesc subordonat paharnicului, care se îngrijea de pivniţele cu vinuri şi de viile domneşti. Subalternii lui se numeau @pivniceri.@ Despre cupar, Dimitrie Cantemir scria că ţine $"zilnic socoteala la pivniţele de vin ale Curţii domneşti"$. Tot el dădea crâşmarilor $"măsuri drepte, sigilate cu pecete domnească".$
@CUPĂ@ = veche măsură pentru capacitate folosită în Transilvania, mai ales în părţile Sălajului. Avea 1,5 litri.
@CUPEŢ@ = @1.@ Negustor; @2.@ Precupeţ.
@CUPEU@ = @1.@ Trăsură de demult, luxoasă şi închisă, având, de obicei, numai două locuri. Vizitiul mâna caii stând în afara caroseriei, pe capra trăsurii; @2.@ Automobil de demult.
@CUPÍD@ = om lacom, preocupat mereu de câştig.
@CUPIDON @sau@ AMOR (în mitologia romană)@ = zeul Dragostei. Era fiul zeiţei Venus. în mitologia greacă se numea @Eros.@
@CUPRINDE@ sau @COPRINDE (a)@ = a pune stăpânire pe un teritoriu. La sfârşitul secolului al XVI - lea, $"începură turcii a coprinde Ţara Rumânească şi a-şi face lăcaşuri şi meceturi".$ (Constantin Cantacuzino, $Istoria Ţării Rumâneşti$).
@CURA (în mitologia romană)@ = zeiţa Grijii.
@CURATELĂ@ = denumirea instituţiei care apără interesele unui minor, sau condamnat, sau alienat mintal.
@CURATOR@ = epitrop.
@CURĂ@ = curge. $"Călătoria noastră în ceastă lume iaste foarte sărguitoare, ca o apă răpede ce cură".$ (Varlaam, $Cazania, 1643$).
@CURĂTURĂ @= @1.@ Suprafaţă de pădure defrişată, pentru a fi cultivată; @2.@ Runc.
@"CURBE DE SACRIFICIU"@ = măsuri de austeritate şi de scădere a salariilor în România în timpul marii crize economice din perioada 1929 - 1933. S-au aplicat @trei@ curbe de sacrificiu: @ianuarie 1931; septembrie 1932; februarie 1933.@
@CURECHI@ = varză (în Moldova).
@CURELAR@ = meşteşugar care confecţionează curele, hamuri, şi alte obiecte din piele.
@CÚRIA@ = sediul Senatului roman din incinta Forului.
@"CURIERUL ROMâNESC"@ = primul periodic din Ţara Românească, editat la Bucureşti de @Ion Heliade Rădulescu@ în ziua de @8/20 aprilie 1829.@ Al doilea periodic, numit $Albina Românească, $a apărut la Iaşi în ziua de @1/13 iunie 1829,@ director fiind @Gheorghe Asachi.@
@CUROPALATES@ = şeful personalului din palatul împăraţilor bizantini din secolul al VI-lea d. Hr.
@"CURRICULUM VITAE" ("Cursul vieţii")@ = scurtă autobiografie, însoţită de lista lucrărilor ştiinţifice publicate. Se întocmeşte mai ales pentru obţinerea unui titlu, sau pentru ocuparea unei funcţii. 
@CURS VALUTAR@ = preţul (cotarea) unităţii băneşti dintr-o ţară, exprimată în unitatea bănească dintr-o altă ţară.
@CURSIVE@ = litere aplecate, care se mai numesc şi @italice.@
@CURSOR@ = sclav din Imperiul Roman care mergea înaintea litierei stăpânului său.
@CURTE@ = @1.@ Casă boierească în Moldova; @2.@ Conac; @3.@ Ogradă.
@CURTENIE@ = denumirea unui bir la care erau impuşi @curtenii@ din Ţara Românească în secolul al XVII - lea.
@CURTIER@ = @1.@ Persoană care, în schimbul unui comision primit  de la vânzători, uneori şi de la cumpărători, mijloceşte tranzacţiile comerciale de bursă. De obicei, negociază în numele vânzătorului; @2.@ Broker.
@CURUGÍU@ = ostaş care păzea un oraş în Imperiul Otoman.
@CURUŢI@ = luptători în răscoala antihabsburgică din Ungaria şi Transilvania condusă de @Francisc Rákóczi al II - lea@ în perioada @1703 - 1711.@
@CUSTODE@ = persoană ce are obligaţia de a păzi şi păstra unele bunuri mobile încredinţate.
@CÚTER (@sau @CÚTTER) @= ambarcaţie pentru sport, dispunând de vele şi de un singur catarg.
@CUTIA BRESLEI@ = lădiţă în care erau păstrate fondurile unei bresle meşteşugăreşti medievale din Moldova. Acele fonduri proveneau din cotizaţiile plătite de meşteşugari, calfe şi ucenici. Erau folosite mai ales pentru acordarea de ajutoare în caz de boală, bătrâneţe sau înmormântare.
@CUTIA MILELOR@ = bani adunaţi din diferite surse în secolele XVIII - XIX şi folosiţi pentru ajutorarea oamenilor bolnavi, bătrâni şi nevolnici. în Moldova, cel care răspundea de @Cutia Milelor@ se numea @sameş.@
@CUTIA TâRGULUI@ = Casa de bani în care se păstrau veniturile oraşelor şi târgurilor din Moldova şi Ţara Românească în secolele XVIII - XIX. Banii publici, care aveau diferite provenienţe, erau cheltuiţi pentru nevoile comunităţii respective. De exemplu, venitul Cutiei târgului Bacău din anul 1823 trebuia cheltuit în primul rând $"pentru trebuinţele obşteşti ale târgului, şi mai cu dinadinsul pentru alcătuirea de o şcoală obştească a târgului, încât se va putea mai încuviinţată, spre învăţătura copiilor târgoveţilor, fără nici o plată de la sine, pentru ca să se înlesnească, în acest chip, şi acei mai săraci, întru câştigare de învăţături".$ Evidenţa banilor din Cutia târgului era ţinută de @epitropi.@
@CUTÚMĂ@ = normă juridică @nescrisă,@ statornicită la noi printr-o practică de secole. în documentele medievale româneşti se numea @"obiceiul pământului".@
@CUŢOVLAHI@ = @aromâni@ care trăiesc în Rumelia şi Macedonia. $"Aceştia amestecă într-un chip ciudat limba lor strămoşească cu greaca şi albaneza",$ încât $"nici grecul, nici albanezul, nici moldoveanul, nu pot pricepe în întregime vorbirea lor".$ (Dimitrie Cantemir, $Descriptio Moldaviae$). $"Sânt dară aceşti coţovlahi, cum ne spun vecinii lor, şi încă şi cu dintr-înşii am vorbit, oameni nu mai osebiţi, nici în chip, nici în obicine, nici în tăriia şi făptura trupului decât rumânii ceştea, şi limba lor rumânească ca acestora, numai mai stricată şi mai amestecată (...)". $(stolnicul Constantin Cantacuzino, $Istoria Ţării Româneşti$).
@CUVIOS@ = @1.@ Om evlavios, cucernic; @2.@ Om supus, cu sufletul curat.
@CUZCO@ = capitala fostului Imperiu Incaş (azi în Peru), situată în Munţii Anzi, la o altitudine de 3.500 de metri. Arheologii au descoperit acolo importante dovezi ale civilizaţiei precolumbiene.
@CVADRAT@ = unitate de măsură utilizată în tipografie. Este egală cu 18,04 milimetri. Odinioară, prin @cvadrat@ se înţelegea @pătrat@. De exemplu, în Regulamentul Organic al Moldovei din anul @1832@ se preciza că o falce era egală cu 80 de prăjini în lung şi 4 prăjini în lat, $"sau trii sute douăzeci prăjini cvadrate".$
@CVADRÍGĂ@ = car folosit de romani la manifestări triumfale sau la spectacole de circ. Avea numai două roţi şi era tras de patru cai înhămaţi bulziş, adică alături unul de altul.
@CVADRIREMĂ@ = corabie romană prevăzută cu patru rânduri de vâsle.
@CVARCIANA@ = oaste poloneză îmbrăcată în zale.
@CVARTAL@ = @mahalá@ sau @cartier@ al unui oraş de demult. Uneori, prin @"cvartal"@ se înţelegea un @sfert@ dintr-un oraş sau târg.
@CVARTEMISTRU@ = ofiţer de demult care se ocupa cu încartiruirea oştirii.
@CVIETISM@ = numele unei doctrine etice religioase, pe care Biserica o condamnă. Această doctrină nu recunoaşte însemnătatea practicilor rituale, recomandând doar contemplaţia mistică.
@CVITÁNŢIE@ = chitanţă. $"Acela ce plăteşte o datorie, poate în fieştecare întâmplare să ceară pentru aceasta o cvitanţie, adică în scris adeverinţă de la acela pe carele l-au îndestulat". $(din $Codul Calimach, 1817$).
